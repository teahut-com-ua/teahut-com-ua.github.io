---
title: "«Піднесення»"
subtitle: тайваньський Червоний чай з вікових Асамських дерев з Озера Сонця та Місяця від пана Су
author: ""
description: «Піднесення», тайваньський Червоний чай з вікових Асамських дерев з Озера Сонця та Місяця від пана Су
pubDate: 2015-08-29
posted: true
category: ["Наші чаї"]
---
import Image1 from "/src/assets/articles/preserve-the-heat/Kettle4.jpg";


<h1 style="text-align: center;"><a href="images/our_teas/ElevationOldTreeAssam/ElevationOldTreeAssam1.jpg" data-rokbox data-rokbox-album="RokBox2 Album" data-rokbox-caption="Листя, що підносить до Небес" data-rokbox-generate-thumbnail></a>&nbsp;<a href="images/our_teas/ElevationOldTreeAssam/ElevationOldTreeAssam2.jpg" data-rokbox data-rokbox-album="RokBox2 Album" data-rokbox-caption="Листя Старих дерев Асаму" data-rokbox-generate-thumbnail></a>&nbsp;<a href="images/our_teas/ElevationOldTreeAssam/ElevationOldTreeAssam3.jpg" data-rokbox data-rokbox-album="RokBox2 Album" data-rokbox-caption="Один з найкращих чаїв для заварювання в чаші" data-rokbox-generate-thumbnail></a>&nbsp;<a href="images/our_teas/ElevationOldTreeAssam/ElevationOldTreeAssam4.jpg" data-rokbox data-rokbox-album="RokBox2 Album" data-rokbox-caption="Випите чайне листя" data-rokbox-generate-thumbnail></a></h1>
<p>Ми вже звикли називати цей чай «Піднесенням». Він є нашою незмінною любов’ю, саме тим чаєм, з яким мандрівники, що зупиняються в нас у Центрі, повертаються додому. Ви могли би назвати його нашою візитівкою, адже ми використовуємо його, коли знайомимо нових чайних подорожніх зі Шляхом, і це стає для них першим дороговказом на Ньому. А ще він один із тих чаїв, які ми залюбки пропонуємо, коли встановлюємо нашу придорожню ятку і подаємо чай перехожим.</p>
<p>Цей дивовижний Червоний чай безперечно є Живим чаєм, за всіма ознаками, які ми обговорювали вже в попередніх числах нашого часопису: він розмножується насінням, дерева мають місце та простір для зростання, є живі відносини з місцевою екологією — з памолоддю, рослинами, комахами, тваринами, пліснявими грибками й бактеріями — а також, безумовно, у виготовленні цього чаю не використовують взагалі жодних хемікатів і його не зрошують штучно. Він виграє яскравою життєдайною енергією, що піднімає ввисочінь, і це робить його відмінним ранковим чаєм, який осяватиме ваш день і сповнюватиме його відчуттям «піднесення». Він простий і щирий, що усвідомлюється вже з першої чаші, ніби-то схожий на вашого близького друга з минулого, який щойно повернувся.</p>
<p><img style="margin-right: 20px; margin-bottom: 15px; border: 1px solid #000000; float: left;" src="images/our_teas/Elevation3.jpg" alt="Elevation3" width="270" height="185" /></p>
<p>Ви, можливо, пам’ятаєте, що існує два основних різновиди: з малим і з великим листям. За своїм походженням усі чаї вийшли з лісів Південно-Західного Китаю і тих, що навколо нього: Юньнань, В’єтнам, Лаос, М’янма та Східна Індія. Пращури дерев мали єдиний стовбур із великим, широким гіллям, що могло заввишки сягати декількох метрів. Його коріння, перед тим як розгалужуватися, занурювалося глибоко вниз у Землю. З часом, коли чай став подорожувати на північ і на схід — чи то природньо, чи за допомогою людини — він пристосовувався до холоднішого, іноді більш високого клімату і особливостей місцевості. У цих дерев, які ще називають «деревами з малим листям», з’явилося декілька стовбурів, подібно до кущів, а їхнє коріння простягалося вже поверхнею, а не тяглося донизу. З просуванням на північ у холодніший клімат його листя ставало меншим, допоки не зменшилося настільки (як, наприклад, в Японії), що після скручування воно стає схожим на маленькі голочки (як у&nbsp;<em>Сенча</em>&nbsp;чи&nbsp;<em>Ґійокуро</em>). Наш чай, як і пуери, належить до різновиду з великим листям.</p>
<p>Під час окупації Тайваню японці задля підтримки своєї економіки хотіли розвивати деякі довготривалі сільськогосподарські проекти. Вони привезли зі Східної Індії до озера Сонця і Місяця, що в окрузі Наньтов, багато молодих і дорослих чайних дерев із великим листям, а також їхнє насіння. Ця місцевість була обрана за доступність і схожість теруару на батьківщину тих дерев. Згодом японців вигнали і про їхні сади забули. За найближчі десятиліття ці чайні напівдикі сади зростуть, дадуть повністю диких нащадків, а також пристосуються і встановлять зв’язок з місцевим теруаром усіма дивовижними способами, на які тількі здатні чайні дерева: через ґрунт, комах, дощі та мінерали, сонце і скелі тощо. Наш чай походить з одного такого невеличкого органічного, екологічного саду, що переважно складається з напівдиких дерев, посеред яких розкидані вже деякі дикі особі.</p>
<p>Сам фермер, пан Су — дивовижна людина. Більшість з його найближчих сусідів з метою збагачування пристосовують свої сади для створення числених промислових плантацій. А він каже, що йому буде цілком достатньо, якщо це лише забезпечуватиме його родину. Тож він і підтримує їх у простоті та органічності. Навіть скупив навколо деякі маєтки, щоби оберігати свої дерева від чогось шкідливого, що можуть використати инші. Через все це його чай неймовірно чистий і яскравий, і то свідчить про його велике насліддя тут, у цих горах, поза межами старих лісів у підніжжя величних Гімалаїв, де його предки колись жили.</p>
<p><img style="margin-left: 20px; margin-bottom: 15px; border: 1px solid #000000; float: right;" src="images/articles/Master_Shu.jpg" alt="Master Shu" width="242" height="360" /></p>
<p>Ще одним проявом любові пана Су до Чаю є його спосіб поводження з бетелевими пальмами на тій новій землі, яку він купує. Їхні плоди використовуються по всій Азії в якості слабкої наркотичної речовини. Ці дерева легко вирощуються, вимагаючи за собою зовсім незначного догляду, через що задля збільшення своїх прибутків велика кількість фермерів саджають їх у своїх чайних садах і навколо. Цей вид пальми є нездоровим і шкодить землі, виснаджуючи ґрунт і викликаючи зсуви через свою кореневу систему. Все це також негативно впливає на енергію самого чаю. Тому пан Су одразу знищував ті бетелеві пальми, що зростали на нещодавно придбаній ним землі. Мертві стовбури вражали личинки, які поїдали серцевину. Якщо їх розщепити, то вони слугують гарним добривом для чайних дерев.</p>
<p>&nbsp;</p>
<h4><em>В Гармонії з Небесами</em></h4>
<p>Пан Су є вже другим поколінням фермерів із таким неймовірним ставленням. У той час, як його сусіди зводили нові удосконалені будинки із супутниковими антенами, він лишався скромною, простою людиною, котра любить свою роботу і свої дерева. Два роки тому тут сталася посуха і жуки нищили його ділянки — ці комахи приходять лише раз приблизно на десять років. Коли ми розмовляли з ним про те, він відповідав із глибокою мудрістю, доводячи разом із давніми даоськіми текстами, що навіть найпростіші люди можуть досягти гармонії з Дао, майстерності в житті та великої мудрості, і чому ми всі можемо навчитися. Він сказав, що в той час він отримав менше. Якби це його напружувало або, що було б ще гірше, він пішов би на компроміс зі своїми цінностями і звернувся би по допомогу до пестицидів, то тоді б він відмовився від своєї долі й пішов усупереч Небесам. Окрім цього він додав, що то виглядало би з його боку як невдячність за&nbsp;<em>дароване</em>&nbsp;йому Природою. «Ми повинні бути вдячні за те, що Природа нам надає, і приймати ті часи, коли Небеса забирають у нас — навчатися так само від тих випадків, коли ми отримуємо менше або навіть утрачаємо все, що мали, як і від часів достатку. Рано чи піздно ми всі зіткнемося з відсутністю і втратою. Якщо ви чините опір і сперечаєтеся з Небесами, що доля ваша несправедлива, ви нічому не навчитеся, і колись може статися ще більше нещастя. Краще приймати все, що дає нам Природа, і бути вдячним за це. Так, цього року я маю менше, але ж&nbsp;то нічого, бо&nbsp;в мене збереглися надлишки того року. Можливо, в наступному я знов отримаю більше». Немає глибших життєвих уроків за ці!</p>
<p>&nbsp;</p>
<p><img style="display: block; margin-left: auto; margin-right: auto; border: 1px solid #000000;" src="images/our_teas/Elevation1.jpg" alt="Elevation1" width="453" height="640" /></p>
<p style="text-align: center;"><span style="font-size: 10pt;">80-річне дерево, одне з тих, що дарувало листя для нашого чаю</span></p>
<p>&nbsp;</p>
<p>Більшість Червоних чаїв виготовляються у&nbsp;3-4 стадії: після збирання їх підв’ялюють, традиційно на бамбукових тацях, які складають на спеціяльно побудованих для цього полицях. Підв’ялювання червоного чаю відбувається досить довго, зазвичай десь від дванадцяти до двадцяти чотирьох годин. Потім його&nbsp;надто довго скручують, продовжуючи окислення і руйнуючи клітини. За такого процесу він буквально перетворюється на пастоподібну масу. Далі його сушать, як правило в пічці. Проте наш чай зовсім инший. Фермери вважають нас божевільними, але ми просимо їх скоротити періоди підв’ялювання та скручування і залишити трохи зелені в листочках. Ви помітите це, коли будете заварювати його (звісно ж, ми просили, щоби чай був менш окисленим за той, що виготовляється на продаж). Підставою для сильного окислення за звичайного процесу виготовлення Червоного чаю є намагання зробити його солодким і смачним. Однак ми виявили, що подібна надмірна обробка позбавляє сам чай деякої частини його Ці та віддаляє від тої глибокої гірської сутності, до якої вона має відношення. Особливо це актуально, якщо сировиною для такого чаю слугує велике листя з давніх дерев. Листя таких дерев часто гірке і терпке. Але ж ми можемо погодитись на якусь часточку цього разом із солодкістю, чи не правда? І чи не буде це також важливим уроком у житті? Зрештою, для нас краще мати менш смачний чай, але з неймовірною розслабляючою Ці, ніж навпаки.</p>
<p>&nbsp;</p>
<p><img style="display: block; margin-left: auto; margin-right: auto; border: 1px solid #000000;" src="images/our_teas/Elevation2.jpg" alt="Elevation2" width="470" height="480" /></p>
<p style="text-align: center;"><span style="font-size: 10pt;">Пані Су радісно збирає цей чай для вас!&nbsp;</span></p>
<p>&nbsp;</p>

Старий фермер усміхається і каже, що йому подобається наша химерність. Сподіваємося, він зрозуміє, чому ми хочемо зробити наш Червоний чай саме таким. Ми не виготовляємо його на продаж, тільки для вільного поширювання.* Шкода, що ми не можемо віддати його вам дешевше.**

<p>Так як і минулого року, через малу кількість дощів цьогорічний чай був трішечки більше окислений, ніж зазвичай. І хоча пан Су так само зменшував періоди підв’ялювання і скручування для нас, але не настільки, як то було в минулі роки. Саме сире чайне листя було також більш гірким, через що і виникає потреба в трохи сильнішому окисленні.</p>
<p>&nbsp;</p>
<h4><em>Деякі поради щодо заварювання “Піднесення”</em></h4>
<p>Ми радимо покласти ці листочки до чаші та поспостерігати, як вони розгортаються за цього найдавнішого методу заварювання, що старіший за піраміди. «Піднесення» — другий найкращий чай для чаш! Він часто визначає цей стиль заварювання, адже багато хто з нас починав свою чайну подорож з пиття саме цього чаю і саме в такий спосіб. Це чудовий чай для ранку, який пробудить і лишить вас осяйним і спокійним. Спробуйте прокинутися трішечки раніше і попити його наодинці чи з кимось зі своїх близьких. Покладіть деяку кількість листя в свою чашу, на власний смак, і залийте його гарячою водою. Поки воно настоюється, ви маєте якусь мить для медитації. А далі пустіть чашу поміж вами, розділяючи єдину чашу, як ви розділяєте едину зустріч, єдиний шанс…</p>
<p>Як ми пропонували вам у минулому місяці, прогуляйтеся до джерела і наберіть власноруч трохи свіжої водички. Зберігайте її в спеціяльно присвяченій для цього посудині, чекаючи на той ідеальний день, коли ви будете вільні. Якщо маєте змогу, запаліть декілька вуглин, і нехай чайник зі свіжою джерельною водою усвідомить сильний і живий вогонь. З таким листям, водою і теплом, зібрання справді буде трансцендентним. А що, може зробити його просто неба на Природі?</p>
<p>Якщо і був колись добрий місяць для того, щоби спробувати зігріти вашу воду на вугіллі, то це саме він! Коли маєте таку можливість, запаліть декілька вуглин і зігрійте чайник з водою на справжньому вогнищі — пробудіть ці великі червоні листочки у вирі уславленої пари. Трохи чудової джерельної води, зігрітої на деревному вугіллі, зробить це одним із найкращих чаювань, що ви матимете за весь рік. Піднесення — дивовижний, і разом із тим невибагливий і нескладний чай. Він навчає нас святкувати прості, звичайні моменти в своєму житті.</p>
<p>Це чудовий чай для вашого ранку. Спробуйте сісти зі схрещеними ногами і покласти декілька листочків до чаші. Просто сидіть і вбирайте в себе тепло, відчувайте, як він збадьорює вас. У нього дивовижна енергія, яка заспокоює і підносить водночас. Спробуйте це протягом декількох днів і ви виявите, що згодом ваш погляд кожного ранку ставатиме яснішим і життя ваше почне змінюватись. А все це з-за якихось декількох листочків, насипаних у чашу...</p>
<p>------------------------</p>
<p>* &nbsp;&nbsp;<em>Так було в ті роки. Зараз вони вже продають його та инші чаї і посуд заради того, щоби назбирати кошти на будівництво нової "Чайної Хатинки", до якої могли би вільно приїздити відвідувачі з усього світу. (прим. від Хатинки Чайного Мудреця)</em></p>
<p>**&nbsp;<em>Трохи змінений рядок із відомого вірша Байсао (прим. перекл.)</em></p>
<p>&nbsp;</p>
<p style="text-align: right;"><em><span style="font-size: 10pt;">Перекладено за матеріалами серпневого числа<br />часопису&nbsp;</span></em><em><span style="font-size: 10pt;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a>&nbsp;за 2015 рік<br />спеціяльно для <em>TeaHut.com.ua</em></span></em></p>