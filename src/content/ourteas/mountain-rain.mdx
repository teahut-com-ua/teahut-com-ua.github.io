---
title: "«Гірський Дощ»"
subtitle: весняний Дяньхон із селища Да Ху Сай, Ліньцан, Юньнань, 2015 рік
author: ""
description: «Гірський Дощ», весняний Дяньхон із селища Да Ху Сай, Ліньцан, Юньнань, 2015 рік
pubDate: 2015-12-02
posted: true
category: ["Наші чаї"]
---
import Image1 from "/src/assets/articles/preserve-the-heat/Kettle4.jpg";


<h1><img style="display: block; margin-left: auto; margin-right: auto;" src="images/our_teas/LMLMountainRain2015DianHong/LMLMountainRain2015DianHong1.jpg" alt="LMLMountainRain2015DianHong1" /></h1>
<h3 style="text-align: center;">“Гірський дощ”,<br />весна 2015-го, Дянь Хун,<br />селище Да Ху Сай, Ліньцан, Юньнань.<br />Випущено під брендом&nbsp;<em>"Light meets Life"</em></h3>
<p>&nbsp;</p>
<p><img style="border: 1px solid #000000; margin-right: 20px; margin-bottom: 15px; float: left;" src="images/our_teas/LMLMountainRain2015DianHong/LMLMountainRain2015DianHong3.jpg" alt="LMLMountainRain2015DianHong3" width="270" height="270" />“Гірський Дощ” відрізняється від більшості Червоних чаїв. У нього менший рівень окислення, ніж мають більшість Дянь Хунів (або Червоні взагалі). Насправді ми обрали його для млинця бренду “<em>Light Meets Life</em>” саме через це. Причиною сильного окислення за звичайної обробки Червоних чаїв — намагання зробити їх більш солодкими і смачними. Не зважаючи на те, ми помітили, що таке надмірне оброблення забирає в чаїв деяку частину їхньої Ці та віддаляє їх від гір і глибокої Сутності, до яких вони мають відношення. Особливо це стосується чайного листя, яке було зібрано з давніх дерев з великим листям. Воно часто гіркувате і терпке, але ж ми можемо прийняти часточку цього разом із солодкістю, чи не так? Можливо, це стане для нас показовим життєвим уроком... Зрештою, нехай у нас краще буде менш смачний чай з неймовірною розслабляючою Ці, ніж навпаки. Крім того, коли ви знаходите Дянь Хун, котрий є трішечки більше “пуерним” (инакше кажучи, менш окисленим), то він буде швидше і краще зістарюватися в порівнянні з иншими. Також воно надає цьому чаю об’єму, укорінення й моці. Нам подобаються наші Дянь Хуни більш пуерними. А що скажете ви?</p>
<p>Цей чай родом із селища Да Ху Сай, що в Ліньцані. Дерева ростуть у природніх умовах без використання хімічних добрив у лісових садах із дуже незначним втручанням людини, а це означає, що чай сповнений енергії і здоров’я —&nbsp;справжній “живий чай”. Район Ліньцан — найпівнічніший серед трьої основних чайних областей Юньнані. Він також є батьківщиною всього Чаю. В місцевих лісах ростуть найстаріші дерева, вони найглибше укорінені в Ча Дао. Цей чай було зібрано навесні 2015-го року.</p>
<p>Чай із селища Да Ху Сай має сильну Інь. Його насичений настій має незначну терпкість і гірчинку, але вони швидко перетворюються на солодкий післясмак у роті. Таке смакове поєднання часто вважають ідеальним для молодих Пуерів — як для того, щоби пити зараз, так і для подальшої витримки. Цей Червоний чай є частково окисленим і так само, як і його старша сестра “Гірський вітер”, сповнений енергії Інь, яка в своїй жвавості знаходиться на межі переходу до Ян, подібно до жінки перед пологами, до дощової хмари, яка от-от проллється, або до найгустішої темряви як раз перед світанком. Нас ця енергія добре надихає, зігріває, хоч вона і є значною Інь. Вам сподобається її міць у цьому дивовижному Червоному чаї, одному з найкращих, які ми тільки отримували з Юньнані.</p>
<p><em><a title="Поради щодо заварювання &quot;Гірського Дощу&quot;" href="index.php?option=com_content&amp;view=article&amp;id=81:mountain-rain-2015-11&amp;catid=14:tea-of-the-month-brewing-tips" target="_self"><span style="text-decoration: underline;">Деякі поради в заварюванні "Гірського Дощу"</span>...&nbsp;</a><br /></em></p>
<p>&nbsp;</p>
<p style="text-align: right;"><em>Перекладено за статею з листопадового числа</em><br /><em>часопису "<a href="http://www.globalteahut.org/" target="_blank" rel="noopener noreferrer">Global Tea Hut</a>" за 2015-ий рік</em><br /><em>спеціяльно для <em>TeaHut.com.ua</em></em></p>