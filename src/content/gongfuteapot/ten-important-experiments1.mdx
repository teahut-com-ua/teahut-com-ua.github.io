---
posted: false
title: Десять важливих експериментів.
subtitle: Досліди 1-4
author: "Шень Су"
description: Розвиток майстерних навичок у чаї ґонфу не може відбуватися без міцної експериментальної основи. Ви повинні навчитися відчувати різницю в чаї, чайному посуді та методах заварювання...
heroImage: "/importance.jpg"
pubDate: 2019-05-12
category: ["Чайник ґонфу"]
---
import { Image } from 'astro:assets';
import Image1 from "/src/assets/articles/gongfuteapot/the-importance-of-experimentation/experimentation1.jpg";
import Image2 from "/src/assets/articles/gongfuteapot/the-importance-of-experimentation/experimentation2.jpg";


**Зміст:**
<section style="padding-left: 1rem;">
    1. [Вступ](/gongfuteapot/the-importance-of-experimentation)
    2. Десять важливих експериментів. Досліди 1-4
    3. [Досліди 5-10. Висновки](/gongfuteapot/ten-important-experiments2)
</section>
<p>&nbsp;</p>

### Десять важливих експериментів
Для всіх нижченаведених експериментів важливо використовувати добре знайомий вам чай. Я часто беру якийсь слабкого окислення, але заварюю його в меншій кількості, приблизно 1-2 грами, залежно від розміру посуду для заварювання. Якщо ви візьмете забагато темного, витриманого чи складного чаю, то це відвертатиме вашу увагу, і буде важко помітити тонкі відмінності під час порівняння чайного посуду та способів заварювання.

Непогано було би завести записничок для своїх висновків. Занотовуйте все, що зможете, разом із датою, використаними матеріалами, процедурою, спостереженням та иншими зауваженнями включно. Усе це виявиться дуже корисним у майбутньому, коли ви будете знову робити цей експеримент. Також воно допоможе оцінювати ваш прогрес.

Пам’ятайте, коли будете записувати свої спостереження, головне не те, що ви думаєте, що це є кращим, а то гіршим — уся сила в тому, щоби занотовувати всі відмінності, які ви помічаєте. Уміти побачити деяку різницю, у основі якої лежить використаний чайний посуд чи метода приготування — то само по собі вже добре. Зосередьтеся на десяти якостях, наведених вище, і поки що не зважайте на смак і аромат, наскільки це можливо (у цьому вам якраз допомагатиме слабко заварений чай). Як вам відчувається чай у вашому роті й тілі? Підтримуйте спокійну атмосферу протягом кожного експерименту, щоби всі могли зосередитися на чаї. Не соромтеся обговорювати результати, коли всі закінчать.

Зверніть увагу на те, що ми не розкриваємо результатів жодного з цих експериментів. Усе це цілковито лишається за вами! У будь-якому випадку, значно цікавіше навчатися на своєму власному досвіді, й жоден вплив задля пошуку правильного чи хибного результату тут відсутній. Завжди тримайтеся свого досвіду й будьте готові до того, що иншого разу вам може відкритися якась нова тонка відмінність, до якої ви не були чутливі в минулому. Ми тут не для того, щоби переконати когось у своєму способі заварювання, а щоби дати вам платформу, де можна весело провести свій час і навчитися робити кращий чай на власному досвіді.

Ця практика чаю ґонфу має бути працею любови й пристрасти. Ву Де завжди каже нам, що найкращий чай — то чай, зроблений з любов’ю. І це стосується шляхів, якими він був вирощений, виготовлений і поданий. Якщо чай іде слідом за серцем цими трьома шляхами, тоді його буде створено згідно з Природою, Небом і Людиною, і ми осягнемо Дао через нашу чайну практику. Проте ми маємо стати цими вченнями; ми повинні проживати Шлях, а не просто розглядати його чи філософствувати про його тонкощі в цьому журналі. Ось чому протягом років ми охоплювали так багато наших експериментів на цих сторінках.

<p>&nbsp;</p>
<section style="background-color: var(--button); white-space: normal; display: table; padding: 1.5rem 1rem 0 1rem;">
    <h4 align="center">Десять якостей файного чаю</h4>

    Пам’ятайте, “ґонфу” означає “майстерність через самодисципліну”, і для того щоби опановувати ґонфу ча, нам спочатку треба визначити, що таке є “добра чашка чаю”. Якщо ви цього не зробите, то тоді немає до чого прагнути, і, відповідно, буде відсутня можливість самого розвитку. Якщо вона визначається просто, як вам заманеться, то не існує жодного способу покращити її — ви не можете вдосконалювати так, “як вам це подобається”. Визначений належним чином набір якостей дозволяє нам оцінювати наш чай, обговорювати його з иншими та навчатися через експериментування задля того, щоби розвиватися під керівництвом учителя.
    
    Звісна річ, слід також пам’ятати, що якість ця є довільною. Чай — це мистецтво, а не наука, і не існує такої речі, як суцільна об’єктивність. Наші спостереження завжди будуть до певної міри суб’єктивними. Із переліком якостей, наведених нижче, ми будемо намагатися привнести максимум об’єктивности й разом із тим усвідомлювати, що це, зрештою, має довільний характер. Із урахуванням вищенаведеного, а також заради експериментування і розвитку, ми використовуємо цей стандартний набір якостей, якими ми визначаємо наш чай ґонфу. Оскільки якості, що засновуються на висновках, на кшталт смаку й аромату, є доволі суб’єктивними, ми замість них перейшли на відчуття в ротовій порожнині. Консистенція напою разом із відчуттями від нього в роті нададуть нам значно більше можливостей задля узгодження.
    
    Отже, чудовий чай:
    
    **茶** _Одразу ж змочує ваше піднебіння_
    
    **茶** _Вкриває порожнину рота_
    
    **茶** _Гладкий, насичений, густий і структурно визначений_
    
    **茶** _Сам просувається вглиб_
    
    **茶** _Легко ковтається (сам спускається донизу)_
    
    **茶** _Огортає і пом’якшує горло_
    
    **茶** _Сприяє виділенню слини_
    
    **茶** _Має аромат, що піднімається носовою порожниною_
    
    **茶** _Має “хвейґань” (м’ятну холодинку в подиху, наче свіжість зимового дня)_
    
    **茶** _Має глибоку Ча Ці, що розслаблює (загальне відчуття легкости)_
    
    <Image class="align-center" src={Image1} alt="Чайний стіл із посудом" />
</section>

<p>&nbsp;</p>
<h3 style="margin-bottom: 1.2rem;">Експерименти</h3>

##### I. Добирання води

Найкращий і найлегший шлях поліпшити ваш чай — це поліпшити вашу воду. Чай на 98% є водою, тож, жодних сумнівів, краща вода багато в чому сприятиме й допоможе вам зробити ліпший чай.

**Що вам знадобиться:**

**茶** 3 чи більше види бутильованої води<br />
**茶** 2 однакових ґонфу чашки з білої порцеляни для кожної людини

**Метода проведення:**

Для цього експерименту придбайте принаймні три різних види бутильованої води. Наздогад оберіть дві з них, налийте однакову кількість кожної в різні чашки та покуштуйте одночасно то одну, то другу по черзі. Занотовуйте будь-які відмінності, що помічаєте. Спираючись на “десять якостей”, наведених вище, оберіть одну з двох пляшок, яка за вашим відчуттям придатніша для приготування чаю, і потім порівняйте її з третім бутлем. Пам’ятайте, вода не повинна мати жодного смаку чи аромату; вона повинна втамовувати спрагу, і, як і будь-який файний чай, має бути насиченою, гладкою, м’якою і легко ковтатися.

Продовжуйте цей процес виключення, допоки не вирішите, яка за вашим відчуттям вода найпридатніша для чаю. Якщо маєте добру джерельну воду, то можете порівняти свою найкращу бутильовану з нею, і ще раз погляньте, чи можливо знайти між ними якусь різницю.

<p>&nbsp;</p>

##### II. Експеримент із трьома чашками

Це один із найважливіших і найпростіших у виконанні експериментів. Він один із тих, що я проводжу найчастіше з гостями в нашому Центрі. Також він є чудовим прикладом того, чому перший рядок вірша ґонфу настільки важливий...

**Що вам знадобиться:**

**茶** 3 однакових ґонфу чашки з білої порцеляни для кожної людини <br />
**茶** Чайник для кип’ятіння води

**Метода проведення:**

Зігрійте собі воду. Перед тим як вона цілковито закипить, наповніть нею одну з трьох чашок. Їх не треба попередньо прогрівати. Перелийте половину води з першої до другої чашки. Потім з другої налийте половину в третю. Перша чашка повинна мати в собі половину води, тоді як дві останні міститимуть по чверті кожна. Починаючи з останньої, швидко пийте воду з усіх трьох по черзі й занотовуйте свої спостереження під час цього. Повторіть принаймні тричі, переконавшись, що акуратно наливаєте з кожної чашки в наступну. Ви могли би з легкістю проводити цей експеримент із більшою кількістю чашок.

<p>&nbsp;</p>

##### III. Чайник із Дзиша проти ґайвані

Це один з моїх улюблених експериментів. Він демонструє важливість форми, матеріялу та дизайну вашого чайного посуду. Це один із тих дослідів, які не бажано оминати, особливо в часи сучасности, коли _ґайвані_ є настільки поширеними у вжитку. Чому їх так широко використовують, і коли вони набули моди в якості посуду для заварювання по чайних крамницях? Чому так сталося? І як їх використовували у давнину?

**Що вам знадобиться:**

**茶** Один їсинський чайник із пурпурового піска (Конче важливо, щоби ваш ґонфу чайник був справжнім виробом. Цей експеримент уводитиме в оману й не матиме жодної користи, якщо це не буде автентична їсинська глина. Иншими словами, не слід брати для нього чайник з иншого типу глини.) <br />
**茶** Одна порцелянова _ґайвань_ (чашка з кришкою)<br />
**茶** Дві однакових ґонфу чашки з білої порцеляни для кожної людини

**Метода проведення:**

Зважте приблизно по два грами чаю для вашої _ґайвані_ й для вашого чайника з пурпурового піска. Заваріть їх паралельно. Якщо ви впевнено оперуєте обома руками, можете наповнювати їх одночасно і так само одночасно розливати, тримаючи кожну з посудин своєю рукою (я переважно тримаю чайник ґонфу своєю домінуючою рукою (для правші то є права, для шульги — ліва), а _ґайвань_ беру слабкішою). У инакшому випадку ви можете спочатку заварити в одному посуді, випити чай і записати свої спостереження, і потім так само зробити з иншим. Повторіть це принаймні тричі. Якщо ви спочатку заварювали в чайнику, а після використовували _ґайвань_, то кожного наступного разу змінюйте послідовність.

<Image class="align-center" src={Image2} alt="Людина за чайним столом" />

<p>&nbsp;</p>

##### IV. Додавання холодної води до гарячої

Я помічаю деяку тенденцію в людей доливати у свої чайники холодну воду, коли в них уже залишається небагато, і потім знову кип’ятити їх. (Мені завжди було цікаво, що відбувається, коли холодна вода потрапляє в залишки гарячої.)

**Що вам знадобиться:**

**茶** Чайник для води на вибір <br />
**茶** Джерело тепла на вибір <br />
**茶** 1 їсинський чайник із пурпурового піска (за бажанням, можна просто куштувати воду) <br />
**茶** 1 біла порцелянова чашка ґонфу для кожної людини

**Метода проведення:**

У цьому експерименті мені більше подобається зігрівати водичку й пити кілька чашок просто заради того, щоби ознайомитися з нею. Ви також спочатку могли би випити по декілька чашок. Потім додайте якусь кількість (десь чашку чи трохи більше) холодної води до свого чайника і знову доведіть його до кипіння. Навіть його звуки можуть бути показовими в цій точці. Як тільки вода перейде до кипіння, знову скуштуйте її чи заваріть трохи чаю і після того занотуйте свої спостереження.

<p>&nbsp;</p>
Закінчення: [Досліди 5-10. Висновки](/gongfuteapot/ten-important-experiments2)

<p>&nbsp;</p>
<p align="right" style="font-size: 0.9rem;">_Стаття вийшла у листопадовому числі_<br />_часопису_<a title="globalteahut.org" href="http://www.globalteahut.org/" target="blank" rel="noopener"> _"Всесвітньої Чайної Хатинки"_ </a>за 2017 рік</p>