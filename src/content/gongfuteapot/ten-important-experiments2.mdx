---
posted: false
title: Десять важливих експериментів.
subtitle: Досліди 5-10. Висновки.
author: "Шень Су"
description: Розвиток майстерних навичок у чаї ґонфу не може відбуватися без міцної експериментальної основи. Ви повинні навчитися відчувати різницю в чаї, чайному посуді та методах заварювання...
heroImage: "/src/assets/articles/gongfuteapot/the-importance-of-experimentation/importance1.jpg"
pubDate: 2019-07-08
category: ["Чайник ґонфу"]
---
import { Image } from 'astro:assets';
import Image1 from "/src/assets/articles/gongfuteapot/the-importance-of-experimentation/experimentation3.jpg";
import Image2 from "/src/assets/articles/gongfuteapot/the-importance-of-experimentation/experimentation4.jpg";


**Зміст:**
<section style="padding-left: 1rem;">
    1. [Вступ](/gongfuteapot/the-importance-of-experimentation)
    2. [Десять важливих експериментів. Досліди 1-4](/gongfuteapot/ten-important-experiments1)
    3. Досліди 5-10. Висновки
</section>

<p>&nbsp;</p>

##### V. Використовувати глечик чи не використовувати

Цього експерименту не оминути, якщо ви насправді бажаєте зрозуміти, коли застосовувати глечик для розливання (_чахай_), а коли ні. Які плюси й мінуси від його використання? І чи переважають ті жертви користь від нього? Де і коли цей глечик узагалі з’явився? Яка ж найдоречніша ситуація для його застосування?

**Що вам знадобиться:**

**茶** 1 глечик (скляний чи порцеляновий) <br />
**茶** 1 їсинський чайник із пурпурового піска <br />
**茶** 2 однакових білих порцелянових чашки ґонфу для кожної людини

**Метода проведення:**

Візьміть десь приблизно два грами чаю на ваш чайничок ґонфу. Вишикуйте свої чашки й глечик. Зазвичай не так просто попередньо прогріти всі чашки й глечик, якщо тільки в експерименті не бере участь одна людина, тому не переймайтеся. Просто настоюйте чай і потім розливайте туди-сюди по черзі в глечик і в першу _половину_ чашок. Після того одразу наповніть другу половину з чахаю. Візьміть обидві чашки — одну з чаєм із чайника, а другу, у яку ви наливали з глечика — і попийте з них по черзі, по ковточку з кожної. Занотуйте свої спостереження. Повторіть це принаймні тричі.
<p>&nbsp;</p>

##### VI. Попереднє прогрівання ваших чашок

То буде для вас ще одним відкриттям. Багато людей думають, що ми промиваємо свої чашки перед кожним заварюванням, але насправді ми попередньо підігріваємо їх. Задля чого і чи дійсно це щось змінює?

**Що вам знадобиться:**

**茶** 2 однакових білих порцелянових чашки ґонфу для кожної людини <br />
**茶** 1 їсинський чайник із пурпурового піска <br />
**茶** 1 миска для використаної води (чи якась чаша середнього розміру)

**Метода проведення:**

Як і раніше, заваріть неміцний чай, із яким ви добре знайомі, узявши трохи листя, десь грамів зо два. Попередньо прогрійте половину своїх чашок, заливши в них окріп, а другу не прогрівайте. Злийте воду з підігрітих у миску і невдовзі після цього розливайте чай із чайника по всіх чашках. Попийте по черзі з обох чашок, під час цього записуючи всі свої спостереження. Повторіть двічі чи тричі, щоразу змінюючи прогріті чашки на ті, що не прогрівалися.

<p>&nbsp;</p>

##### VII. “Передбачаються серйозні зливи”

<Image class="align-center" src={Image1} alt="Чайний стіл із посудом" />

Ви помітите, що ми обдаємо наш чайничок ґонфу гарячою водою як до, так і після того, як заливаємо її всередину. Результати цього експерименту завжди мене дивують.

**Що вам знадобиться:**

**茶** 1 біла порцелянова чашка ґонфу для кожної людини <br />
**茶** 1 їсинський чайник із пурпурового піска <br />
**茶** 1 керамічний “чайний човен” (також можна використовувати мілку миску чи чашу)

**Метода проведення:**

У цьому експерименті ви зробите три послідовних заливання. На першому колі спочатку облийте ззовні ваш чайничок гарячою водою, потім зніміть кришечку і залийте чайне листя. Це називається “обливати до”. Вилийте чай у свою чашку. Попийте його спокійно і занотуйте свої спостереження, зосередившись на відчуттях у роті. На другому колі облийте чайник тільки після того, як ви заллєте в нього воду. Це буде називатися “обливати після”. Знову зливайте чай у чашку, пийте й занотовуйте. На останньому заварюванні облийте й до, і після заливання — відповідно, це називають “обливати до і після”. Випийте цю чашку й запишіть свої спостереження. Як тільки листя буде залито декілька разів, а чайничок ретельно облитий, цей експеримент вже важко повторити. Можете просто виконати його пізніше зі свіжим листям або ж, якщо вам пощастило, і ви мали всі три, то можете робити всі “обливання” водночас.

<p>&nbsp;</p>

##### VIII. Величезний світ чашок

Це чудовий дослід, адже він простий, а більшість людей, які мають різні типи чашок, рідко здогадуються, як сильно ці маленькі чашечки можуть впливати на якість чайного настою. Які ж із них дійсно пристосовані для того, щоби створювати кращий чай?

**Що вам знадобиться:**

**茶** 3 чи більше чашок ґонфу різних типів (різні за формою, розміром, матеріялом, віком тощо) <br />
**茶** 1 їсинський чайник з пурпурового піска

**Метода проведення:**

Зважте близько двох грамів чаю і заваріть його так, як ви це робите зазвичай, обливаючи ваш чайничок як до, так і після заливання листя. Якщо ви виконуєте цей експеримент у великій компанії людей чи з великою кількістю чашок, то можете оминути їх попереднє прогрівання. Розлийте по них чай і попийте по черзі з кожної. Повторіть принаймні декілька разів, записуючи, як форма, розмір, матеріял чи вік впливають на чайний настій у вашому роті.

<p>&nbsp;</p>

##### IX. Джерела тепла

Наші досліди не були би повними без тестування різноманітних джерел тепла. Тож з цього кумедного експерименту можна багато про що дізнатися.

**Що вам знадобиться:**

**茶** Газовий пальник <br />
**茶** Електричний нагрівач (інфрачервоний чи з металевою поверхнею, не індукційний) <br />
**茶** Вугілля і жаровня <br />
**茶** 1 чи 3 чайники для води <br />
**茶** 1 їсинський чайник з пурпурового піска (не обов’язково, можна просто пити воду) <br />
**茶** 1 біла порцелянова чашка ґонфу для кожної людини

**Метода проведення:**

Ви можете проводити його як із чаєм, так і просто з гарячою водою. Деякі люди вважають, що за самою водою трохи важкувато визначати різницю, тоді як инші гадають, що чай і час між його заварюваннями вносять надмірну плутанину. Усе лишається на ваш власний розсуд, і, зрештою, то чудова ідея — спробувати обидва цих підходи.

Якщо ви маєте три однакових чайники, то можете наповнити їх рівною кількістю води й зігріти одночасно. Зауважте, що кожне джерело тепла грітиме ваш чайник зі своєю швидкістю, тож вам можливо доведеться попередньо заміряти, як довго він закипає на кожному з них, щоби довести до кипіння всі три водночас.

Якщо ж у вас усього лише один чайник, що ймовірніше, тоді вам доведеться тестувати кожне джерело тепла окремо, записуючи свої спостереження в процесі, і терпляче чекати щоразу, як грітиметься свіжа водичка. Вам насправді не так багато її і треба в чайнику. Якщо маєте доступ до вугілля і жаровні, то спочатку краще випити воду з цього джерела тепла, а потім уже переходити до инших. Як завжди, зосередьтеся на відчуттях у ротовій порожнині. Розглядайте якість кожного джерела, як текстуру у вашому роті. Яка вона, прониклива й структурована чи подразлива й некомфортна?

<p>&nbsp;</p>

##### X. Типи чайників для води

З такої величезної кількості чайників, зроблених у різноманітних формах і з різних матеріялів, який із них найліпше пристосований для кип’ятіння води для чаю?

**Що вам знадобиться:**

**茶** Стільки різних чайників, скільки ви маєте (скляний, керамічний, залізний, срібний, новий, антикварний тощо) <br />
**茶** 1 їсинський чайник із пурпурового піска (не обов’язково, можна просто пити воду) <br />
**茶** 1 біла порцелянова чашка ґонфу для кожної людини

**Метода проведення:**

Знову ж таки, це може бути проведено як лише з водою, так і разом із чаєм. На початку, я вважаю, краще робити їх просто з водою. Цього разу вам слід використовувати одне джерело тепла для всіх типів чайників, пити воду з одного з них, записуючи свої спостереження, і потім переходити до наступного. Використовуйте таке джерело тепла, яке вам легко буде контролювати в цьому експерименті, наприклад, електричне чи газове. Кожен тип чайника має свою енергетику й наділяє особливостями воду. Намагайтеся не тільки оцінювати їх ефективність, а й розглядати, наскільки кожен із них буде придатним до певних видів чаїв.

<Image class="align-center" src={Image2} alt="Людина за чайним столом із чайниками для води" />

<p>&nbsp;</p>

<h3 align="center">Висновки</h3>

Сподіваюся, для вас ці експерименти будуть такими ж веселими, повчальними й показовими, якими вони є для мене. Незалежно від вашого підходу до чаю, я справді вважаю, що практичний досвід, отриманий від проведення цих експериментів, допоможе вам приготувати ліпший настій у спосіб, що підходить саме для вас.

Маю дуже велику надію на те, що ці досліди спонукатимуть вас до глибших обговорень, і що деякі з вас викажуть креативність і розроблять свої власні експерименти. Якщо так, то ми будемо раді почути про них. Ми маємо ще багато різних дослідів, якими би ми так само могли поділитися з вами за вашого бажання набути трохи більше майстерности через самодисципліну. І також я сподіваюся, що ці експерименти надихатимуть вас на створення своїх власних і на те, щоби навчатися любити процес так само, як і я.

Пам’ятайте, тут не ведеться мова про те, щоби вбиратися у білі лабораторні халати й обробляти до стерильности свій чайний посуд. Навпаки, ми говоримо про відкритість розуму й розпізнавання відмінностей, що, як наслідок, виникає від використання різного начиння і способів заварювання, так щоби ви могли прийняти виважене рішення у своєму приготуванні чаю. Як завжди, найважливішим елементом будь-якого чаювання залишаєтесь ви самі! Серце, із яким ви заварюєте й подаєте чай, переважатиме за всі експерименти та висновки з них. Найкраща чашка чаю завжди та, що заварена, подана й отримана від серця! Най ваша любов до Чаю зростатиме завдяки поєднанню майстерности через самодисципліну, заварювання від серця та сповнених радости експериментів! Щасливих усім заварювань!

<p>&nbsp;</p>
<p align="right" style="font-size: 0.9rem;">_Стаття вийшла у листопадовому числі_<br />_часопису_<a title="globalteahut.org" href="http://www.globalteahut.org/" target="blank" rel="noopener"> _"Всесвітньої Чайної Хатинки"_ </a>за 2017 рік</p>