---
title: Дещо про чайний етикет.
subtitle: Поради за липень 2013-го
author: ""
description: Будь-кому у своєму чайному житті доведеться заварювати чай багатьом типам людей за різних обставин. Будуть і глибокі, ясні чаї, і чаї святкові...
pubDate: 2014-12-07
posted: true
category: ["Поради з Ґонфу Ча"]
---
import Image1 from "/src/assets/articles/GongFuChaTips/Tree.png";
import Image2 from "/src/assets/articles/GongFuChaTips/ChaHe.jpg";

<img src={Image1.src}  class="float-left" alt="Намальоване дерево" /> У своєму чайному житті кожному доведеться заварювати чай багатьом типам людей за різних обставин. Будуть і глибокі, ясні чаї, і чаї святкові, що допомагатимуть вам знаходити нових чи вітати старих друзів; буде чай у приміщенні та чай просто неба, чай за добре відомими чи за новими правилами та багато чого иншого... Проте на своєму шляху важливо пам'ятати, що це **не** традиція **готування** чаю – це традиція **подавання** його! Ми тут заради служіння пробудженню наших гостей чи, можливо, розчиненню гостя і хазяїна* в єдиному серцевому просторі. Тому залишатися зцентрованими в Серці є головним для всіх наших чаювань. І мета, до якої ми прямуємо – бачити зв'язок з великою Природою, з нашою справжньою, вищою сутністю і наш зв'язок з иншими.

Кожен гість, якому ми служитимемо, буде відображенням нашого світу й нас самих. І далеко не кожен з них буде одним із _Чадзінів_ (Chajin – чайна людина). Ті ж, хто ними не є, можуть і не розуміти всіх тонкощів етикету чайних зустрічей. Важливо не критикувати їх, адже це навряд чи сприятиме нашій найголовнішій меті – створенню того серцевого простору, який би нас об'єднував. Иноді ми можемо м'яко натякнути людині про кращій спосіб «бути гостем», виказуючи свою повагу, і цим сприяти магії чайної церемонії. Та в більшости випадків ми маємо не звертати на це й продовжувати далі – лишатися толерантними й стриманими, пам'ятати про те, що ми тут задля служіння, а справжній служитель буде служити за будь-яких умов, що би від нього не вимагалося. Якщо ви можете допомогти комусь дізнатися більше про те, як бути гостем, то робіть це м'яко й краще наодинці, щоби не змушувати їх ніяковіти в присутности инших.

Для _Чадзінів_, з усім тим, існують певні правила етикету, яких ми маємо дотримуватися тоді, коли є гостями. Ці принципи допоможуть нам виказати повагу до хазяїна, і, найважливіше, продемонструвати свою шанобливість до самого зібрання, що додасть сили цілющим якостям Чаю. Ось декілька коротеньких інструкцій, яких ви, як людина чаю, можете дотримуватися на практиці, коли будете присутніми на чаюваннях инших людей. (Якщо ви зіткнетеся з будь-якими їхніми проявами під час подавання чаю, то пам'ятайте, будь ласка, про терплячість!):

1) **Ніколи не користуйтеся парфумами, парфумованими кремами чи ефірними оліями.** Подібні пахощі конфліктують зі смаком і ароматом чаю і тим самим зменшують можливість инших гостей цілком насолодитися ним, адже найчастіше саме через смак і аромат людина вперше знайомиться з духом і життям чаю, і це може змінити їхнє сприйняття назавжди.

<img src={Image2.src}  class="float-right" alt="Дерев'яна чахе з чайним листям" /> 
2) **Не трусіть чайне листя.** Люди часто намагаються потрусити чайницю, пакетик з чаєм або чайну коробочку, коли вони не можуть відчути аромат. Це шкодить чаю і потенційно може поламати саме листя. Якщо аромат чаю для вас затонкий, то спробуйте заспокоїтися, глибо подихати й розслабитися – ліпше буде налаштуватися на його хвилю, аніж намагатися підігнати його під свій стан.

3) **Якщо ви відходите й потім повертаєтеся на чайне місце, то приділяйте увагу тому ритму, з яким подаються чаші/чашки.** Буде чемним з вашого боку поспостерігати за ритмом заварювання, коли ви вертаєтеся назад, і не намагатися прискорити чи уповільнити його. Ви можете зачекати, допоки усі доп'ють свій чай, і приєднатися до них із наступної чаші/чашки, або пити повільними ковтками, тим самим почекати, коли вони наздоженуть вас.

4) **Приділяйте увагу енергії, з якою той, хто заварює, намагається творити, та допомагайте йому підтримувати її.** Якщо хазяїн намагається спрямувати чайну зустріч до тиші, то допоможіть йому поширити це. Якщо він прагне задати чаю певний енергетичний напрям – допоможіть йому досягти цього. Все це сприятиме злиттю гостя і хазяїна.

5) **Не фрагментуйте бесіду.** Адже набагато приємніше, коли гості на чайному зібранні ведуть спільну, єдину розмову. _Чадзін_ налаштовується на це й підтримує спільний простір, а не повертається до сусіди й не починає окрему розмову, тим самим розділяючи зібрання.

<p>&nbsp;</p>

Тут наведено лише декілька способів, через які ви можете виказати повагу до хазяїна чайної зустрічі. Є й багато инших. Крім того, це лише рекомендації, не жорсткі правила. Важливо лишатися гнучким і неупередженим до всього того, що відбувається, коли ви подаєте чай або його подають вам...


<p style="text-align: right;">_Коли клопоти свої<br />Лишити в горах не зможеш,<br />Стане місцем порятунку<br />Серед міста під сосною<br />Старенька хатинка._</p>

<p style="text-align: right;"><em>—&nbsp;<strong>Тойохара Суміякі</strong></em></p>
<p>&nbsp;-------------------------------<br />* _хазяїн – тут людина, яка приймає гостей і головує на чайній зустрічі, тобто та, яка подає чай. - прим. перекл._</p>

<p>&nbsp;</p>
<p align="right" style="font-size: 0.9rem;">_Статтю було надруковано як "Поради з Ґонфу Ча"_<br />_в липневому часописі "<a href="http://www.globalteahut.org/" target="_blank" rel="noopener">Всесвітньої Чайної Хатинки</a>" за 2013 рік._</p>