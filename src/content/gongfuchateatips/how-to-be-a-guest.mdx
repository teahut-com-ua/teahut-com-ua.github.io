---
title: Як бути гостем.
author: Ден Сміт
description: «Лишайте своє еґо біля дверей»,— нагадує нам Ву Де. Знімайте своє взуття перед входом, а разом з ним залишайте і своє еґо...
pubDate: 2015-03-09
posted: true
category: ["Поради з Ґонфу Ча"]
---
import Image1 from "/src/assets/articles/GongFuChaTips/HowtoBeaGuest.jpg"


<img  src={Image1.src}  class="float-left" alt="Руки людей на чайному столі, які тримають чашки" /> «Лишайте своє еґо біля дверей»,— нагадує нам Ву Де. Знімайте своє взуття перед входом, а разом з ним залишайте й своє еґо. Біля чайного столика вам буде набагато комфортніше без них. Здогадуєтесь, чому? Та легше, мабуть, буде розповісти про те, ніж зробити. Хто зна, може поради цієї статті допоможуть вам...

У переважної більшости народів Азії прийнято лишати своє взуття біля дверей. Практично, духовно й образно кажучи, цим ви облишаєте зайвий бруд ззовні. Дехто на Заході теж так робить, проте далеко не всі. Тож якщо ви ще не маєте такої звички, я дуже прошу вас перейняти її та поглянути згодом, як вона змінить ваше життя. Ви по-новому відчуєте повагу до власного житла, і вам не доведеться часто нагадувати обтрушувати «багнюку».

Розум недоумкуватий, і його «мале я» – наше еґо – часто затьмарює зір. Щоби розрізняти це своє _мале я_, він намагається протидіяти. Можливо, инколи ви помічали за собою, коли пили чай, приготований кимось для вас, як подумки ви промовляєте: «Це поганий, забруднений хемією чай», або «Краще б він використовував особливий чайний посуд чи матеріали замість _цього_», чи «О! Він готує чай так само, як і я. Та його майстерність не зрівняється з моєю». Так, звісно, для людського розуму природно розпізнавати й виділяти, але спробуйте тримати його під контролем. Ці думки можуть бути частково обґрунтованими, адже ми _хочемо_ пити чисті чаї і добре поводитися з Матінкою Землею, ми _прагнемо_ покращувати свій чайний посуд і своє вміння. Та хіба ми насправді бажаємо бути обтяженими подібними думками чи, ще гірше, озвучувати подібну критику під час чайної зустрічі? Такено Дзьоо, японський чайний Майстер, колись сказав: «Критика чийогось чаю виказуєте більше про ваш власний, ніж про їхній». Спробуйте просто насолоджуватись.

У цій традиції ми описуємо свій шлях єдиним чином: ми навчаємося, як подавати чай, а не готувати його. Це форма служіння і вона менш за все пов'язана з обговоренням якихось дрібниць чи досягненням будь-яких станів. Так само, як ми зосереджуємося на цьому обслуговуванні, ми можемо поставитися і до того, коли подають чай нам, і як ми маємо його пити. У цьому служінні иншим ми намагаємося робити все якомога краще, адже чайна зустріч для нас є нагодою надзвичайною. Побачте себе, усвідомте цю традицію і те вище Я в людині, що так само подає чай вам. Для них чайна зустріч теж особлива. Будьте чудовим гостем і лишайте своє еґо біля дверей. Приймайте чай. Ніколи не відмовляйтеся від нього подумки чи на словах. Ваші промови, без жодних сумнівів, вплинуть на ту людину, що подає вам чай. Але ж так само, я гадаю, можуть подіяти й ваші думки. Бо навіть якщо ви й не висловите нічого з того, воно може завадити чайній зустрічі й порушити потенціял для гармонійної взаємодії господаря і гостя. І коли в чаю дійсно присутні пестициди, то заспокойтеся і подумайте про якийсь спосіб пити його менше або скоротити це чаювання. На обговорення вартих довіри чаїв і сприятливого чайного посуду разом із методами заварювання буде свій час, і ви зможете використати вашу оцінку. Можливо, треба зачекати, поки той, хто подає вам чай, сам почне дискусію на цю тему. Якщо його розум віддаляється від цього моменту й від чаю, то ви могли би спробувати м'яко повернути його назад, так само якби ви намагалися зробити це з власним під час свого заварювання, наприклад: «Це чудовий чай. Дякую тобі! Тепер я можу дихати».

Не приносьте свій чай! Правду кажучи, на те щоби завчити це, мені знадобилося багато часу (незважаючи на попередження мого вчителя), і вчився я на своїх власних помилках. Бо що ви насправді намагаєтесь зробити, коли попри будь-що приносите чай із собою? Заневинно, навіть наївно бажаєте поділитися особливим чаєм, який ви відкрили для себе? Чи скоріше просто нахабно його продемонструвати... Ви можете думати про перше, бо ж обидва любите чай. Та є реальна небезпека того, що буде відчуватися друге. Зараз їхній час відзначитися, виказати повагу до свого чаю і повправлятися в гостинності через те, що вони розділять його з вами.

І останнє, але не менш важливе: так само не треба нести свій чай до чайної крамниці, щоби поділитися ним із її власником. Дехто з членів нашої Всесвітньої Чайної Хатинки, хто також продають чай, можуть бути більш обізнаними в ньому, і то могла би бути чудова нагода, що мала би свій вплив. Та загалом люди в чайних крамницях мають еґо, що глибоко занурене в _свій власний_ чай, і будь-які инші сприйматимуться ними як загроза й шанс для протиставляння, навіть конкуренції. О, так, зрозуміти це було для мене досить важко! Не хотів би я ще раз проходити через те...

Ву Де також повторює нам: «Ніколи не відмовляйтеся від запрошення на чай». Якщо ви й справді не можете прийти — можливо, ви вже комусь щось пообіцяли зробити в цей час — то спробуйте це перенести. Разом із своїм прийняттям і погодженням ви стверджуєте життя і виказуєте повагу до чаю. Пам'ятайте, кожне чайне зібрання, кожна зустріч є неповторною і великоцінною. Це нагода «відкритися» і бути присутнім.

<h3 style="font-size: 30px; color: #333333; font-weight: 400; letter-spacing: -1px; line-height: 1.2; margin: 0px; padding: 0px; text-align: right;">一茶一會</h3>
<p style="color: #362107; text-align: right;">_yi cha yi hui (Chinese)_<br />_ichi-go ichi-e (Japanese)_<br />_Це єдиний шанс у житті_</p>

<p>&nbsp;</p>
<p align="right" style="font-size: 0.9rem;">_Статтю взято з березневого числа_<br />_часопису "<a href="http://www.globalteahut.org/" target="_blank" rel="noopener">Всесвітньої Чайної Хатинки</a>" за 2013 рік._</p>