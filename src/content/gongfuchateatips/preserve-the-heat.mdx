---
posted: true
title: '"Оберігаючи тепло..."' 
subtitle: Поради з Ґонфу Ча за жовтень 2014-го
author: Ву Де
description: Протягом наступних декількох випусків ми плануємо заглибитися в кожний рядок вірша, що оберігає наші методи заварювання ґонфу.
pubDate: 2015-06-12
category: ["Поради з ґонфу ча"]
---
import Kettle1 from "/src/assets/articles/preserve-the-heat/Kettle4.jpg";
import Kettle2 from "/src/assets/articles/preserve-the-heat/Kettle2.jpg";
import Kettle3 from "/src/assets/articles/preserve-the-heat/Kettle3.jpg";


**Зміст:**
<section style="padding-left: 1rem;">
1. "Оберігаючи тепло..."
2. ["...Почни вбирати Спокій"](/gongfuchateatips/and-begin-to-absorb-peace/)
3. ["І плавко, м’яко, у поступових рухах..."](/gongfuchateatips/with-slow-gentle-graceful-movements/)
4. ["Із серцем, що нічим не скуте..."](/gongfuchateatips/and-a-heart-free-of-obstructions/)
5. ["Завершиться все подихом одним."](/gongfuchateatips/everything-finished-in-one-breath/)
</section>

<p>&nbsp;</p>

<img class="float-left" src={Kettle1.src} alt="Чайник 1" />

<p style="font-size: 1rem; text-align: right;text-wrap: balance;">_Протягом наступних декількох випусків ми плануємо заглибитися в кожний рядок вірша, що оберігає наші методи заварювання ґонфу. У першому епізоді Ву Де обговорює важливість тепла для цього способу та залишає нам на випробування деякі досліди._</p>

<p>&nbsp;</p>

Минулого місяця ми [_зосереджувалися на ролі людини_](/gongfuchateatips/the-center-of-a-tea-session), яку вона відіграє в чайній зустрічі при заварюванні, і вивчали, як приготування різними людьми одного й того ж чаю призводить до відмінностей. Після дослідження цього погляду ми можемо знову повернутися до практичних аспектів приготування.

Прямування від внутрішнього до зовнішнього настановлює майстерність, тоді як протилежне не завжди призводить до істини. Инколи досить легко застрягнути в зовнішній формі без розуміння внутрішнього, як у Чаї, так і в житті...

Ви повинні пам’ятати, що в чаї ґонфу все має зовнішнє, практичне призначення, а також внутрішній, духовний принцип, який керує кожним аспектом. Це як у бойових мистецтвах, що колись посприяли його розвитку. Протягом століть багато практичних навичок з Ґонфу Ча, рівно як і внутрішньої мудрости, було втрачено. Нам пощастило бути частиною Традиції, у якій зберіглися разом і внутрішня, і зовнішня частини Вчення. Із часом, коли люди шукали швидших і зручніших технологій і способів життя, багато традицій було полишено. Спочатку втрачаються внутрішні доктрини й значення, а за ними поступово й зовнішні, практичні істини губляться теж. Люди припиняють експериментувати, навчатися і зростати через практику й замість того починають обирати все, що є найлегшим і/чи найшвидшим.

У нашій Традиції практика та шлях Ґонфу Ча збережені у вірші:

<p style="margin-left: 5rem; color: var(--green);">_Оберігаючи тепло, почни вбирати спокій._<br />_І плавко, м’яко, у поступових рухах,_<br />_Із серцем, що нічим не скуте,_<br />_Завершиться все подихом одним._</p>

Гадаємо, у найближчі чотири місяці ми могли би трохи розглянути цей вірш, рядок за рядком, починаючи з першого. Тут багато в чому треба розібратися. Та хоч ми роками вже вправляємося і працюємо над ним, нам все ще не вдається дістатися його дна. Це скарбниця глибоких довговічних принципів: від того, як наливати чай ґонфу, і до того, як нам жити.

<img class="align-center" src={Kettle2.src} alt="Чайник 2" />

Перший рядок насправді має розтягнутися на два місяці, тому цього разу ми годні тільки розглянути його першу частину: “Оберігаючи тепло”.

Тепло є конвеєром для чаю: воно розкриває листя, вивільнює його сутність і розносить її всім нашим тілом. Без тепла чай буде слабким і пласким. Воно переносить його енергію (і енергію того, хто його заварює, ви це вже знаєте після експерименту в попередньому місяці), просуває її по наших тілах під час пиття. Спробуйте попити один і той самий чай за різної, гарячішої та холоднішої, температури. Не зважаючи на цікаві зміни в самому смаку, він буде рухатися тілом по-иншому. Справді, після того як ви вип’єте декілька гарячих чашок чаю, спробуйте дозволити одній чашці цілком охолонути і подивитися, як у порівнянні з ними протікатиме його слабка Ці. Ось чому переважну більшість китайських лікарських рослин ідеально пити гарячими. З цієї причини першим принципом Ґонфу Ча є оберігати температуру в усьому: починаючи з води в чайнику і закінчуючи гостем. Та це зовсім не просто.

Тепло надає стійкости мистецтву й алхемії чаю, робить рух енергії (_Ці_) від чайника з водою до того, хто п’є, настільки гладким, наскільки це взагалі можливо. Воно пробуджує воду й цим розпочинає чайну церемонію. У нас час на чай завжди починається з викладання вугілля. Проте розпочинає цей бал тепло. І саме воно оживляє енергію всередині листочків і пробуджує їх від сну. Із часом, у всіх кроках процесу, людина, яка заварює чай, пізнає важливість тепла.

Чудові чаї завжди реагують на сильніше тепло, хоча инколи ви можете отримати ні на що не схожий тип, якщо заварюєте світлі чаї за нижчої температури. А втім, якісним зеленим, білим чи жовтим чаям гаряча вода не нашкодить. Це загальне правило. Та насправді це все просто спричиняє инший вид переживання. Инакше кажучи, приготування чудового зеленого чаю гарячою чи охолодженою водою — це швидше горизонтальний зсув, ніж вертикальний стрибок. Незважаючи на те, що це може бути добра порада новачку — заварювати білий, зелений або жовтий чай за нижчої температури — подібні інструкції не завжди ґрунтуються на власній мудрості чи досвіді. І не існує такого загального принципу, який би був істиною на всі часи. Завжди є виключення. Якщо ви маєте чудовий зелений чай, то спробуйте заварити його й гарячою, і охолодженою водою. Відчуваєте якісь відмінності? Щось із них краще чи просто відрізняється? Коли ваш чай низької якости, то, звісна річ, ліпше використовувати холоднішу воду, тому що таким чином він менше екстрагується (а чим менше грубого чаю, тим м'якішим буде настій).

Завітавши до нашого Центру, гості часто сприймають чай, який ми подаємо, надто гарячим, адже ми використовуємо деревне вугілля для нагрівання води. Та через декілька днів вони починають визнавати, що при заварюванні найвишуканіших чаїв чим гарячіше, тим краще. Більше тепла означає більше Ці. Більше сутности — більше Чаю! Найпалкіші чайні поціновувачі з часом починають тяжіти до гарячішого, особливо коли вони готують чай ґонфу.
<figure>
  <img class="align-center" src={Kettle3.src} alt="Чайник 3" />
  <figcaption style="font-size: 0.9rem; text-align: center; text-wrap: balance;">
    Ми використовуємо різноманітне вугілля в нашому Центрі, але здебільшого це кокосова лушпина, тому що її зручно викладати і на ній легко навчатися учням.
  </figcaption>
</figure>
<p>&nbsp;</p>

У цьому місяці спробуйте взяти дві однакових чашки й попередньо підігрівати одну з них перед наливанням настою. Вправа дуже проста: прогрівайте одну чашку гарячою водою перед кожним розливанням, а другу — ні. Тоді замість того, щоби намагатися випити спочатку одну, а потім іншу, швидко пийте з них потроху по черзі. Так само як і в инших експериментах і в усіх цих порадах з Ґонфу Ча, краще використовувати чай, з яким ви вже досить добре знайомі, инакше новизна чаю послаблятиме вашу здатність розрізняти. Також настій має бути слабкішим — не таким міцним, ніж ви робите його зазвичай.

Сподіваємося, що ці досліди зможуть допомогти вам почати визнавати цінність тепла у вашому чаї і в житті...

<p style="font-size: 1rem">_Продовження:_ [_"...Почни вбирати Спокій"_](/gongfuchateatips/and-begin-to-absorb-peace/)</p>

<p>&nbsp;</p>
<p align="right" style="font-size: 0.9rem;">_Стаття вийшла в жовтневому числі часопису<br /><a title="globalteahut.org" href="http://www.globalteahut.org/" target="_blank" rel="noopener">Всесвітньої Чайної Хатинки</a>&nbsp;за 2014 рік._</p>