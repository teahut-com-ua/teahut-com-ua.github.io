---
posted: false
title: Чайні поради від Майстра Лін Пін Сяна. 
subtitle: Частина 2. Декілька цікавих дослідів
author: Ву Де
description: Шлях до справжнього оволодіння будь-яким мистецтвом веде вглиб, за межі суто технічної майстерности, туди, де народжується «мистецтво природности», «мистецтво без мистецтва»…
pubDate: 2015-01-08
category: ["Поради з Ґонфу Ча"]
---
import Image1 from "/src/assets/articles/GongFuChaTips/3-TeaTipsWithMasterLingPingXiangPart2/Image1.jpg";
import Image2 from "/src/assets/articles/GongFuChaTips/3-TeaTipsWithMasterLingPingXiangPart2/Image2.jpg";
import Image3 from "/src/assets/articles/GongFuChaTips/3-TeaTipsWithMasterLingPingXiangPart2/Image3.jpg";
import Image4 from "/src/assets/articles/GongFuChaTips/3-TeaTipsWithMasterLingPingXiangPart2/Image4.jpg";
import Image5 from "/src/assets/articles/GongFuChaTips/3-TeaTipsWithMasterLingPingXiangPart2/Image5.jpg";
import Image6 from "/src/assets/articles/GongFuChaTips/3-TeaTipsWithMasterLingPingXiangPart2/Image6.jpg";
import Image7 from "/src/assets/articles/GongFuChaTips/3-TeaTipsWithMasterLingPingXiangPart2/Image7.jpg";


<img src={Image1.src} class="float-left" alt="Майстер Лін п'є чай" />
Шлях до справжнього оволодіння будь-яким мистецтвом веде вглиб, за межі суто технічної майстерности, туди, де народжується «мистецтво природности», «мистецтво без мистецтва», як його називають — те невпинне місце свободи, що лежить за межами будь-яких знань. Саме тому чай і сповнений радости, свободи й веселощів. Але є одна сумна річ, яку ми часто бачимо в новачків: прагнення створити зі свого чаю щось надто серйозне, наче університетське навчання змушує їх із граничною уважністю читати книги й журнали, аналізувати їх і обговорювати, а потім складати іспити на звання якогось «майстра». Сама по собі ідея сертифікованого «майстра» з будь-якого мистецтва вже безглузда. Немає ніяких випробувань. Немає і жодних книг, які б навчали Шляху Чаю. Відсутня жодна потреба старанно досліджувати, поповнювати обов'язковий словниковий запас, аналізувати, розкладати на складові, записувати важливі заняття, щоби в подальшому всі свої нотатки з рецензіями підготувати до наукової класифікації. Чай, як і будь-яке мистецтво, найкраще передається з радістю, від душі, вільно й невимушено.

Пригадайте, як ви колись бавилися в дитинстві, і спробуйте зробити з навчання таку дослідницьку гру. Найвеличніші майстри завжди по-дитячому милі й, незважаючи на свій вік, продовжують грати з чаєм і з життям загалом. Немає нагальної потреби в навчанні. Немає і ніяких рівнів, яких вам треба досягти. Саме тому Чай і є Дао, бо на словах йому не навчити. Усе, що ми маємо — просто готувати його й пити. Досвід приходить тільки з роками практики. Та й сам факт того, що досягнення чайної майстерности може забрати час, я не зміг би переоцінити, адже на те, щоби відчути радість і тепло в чашці чаю, часу зовсім не потрібно.

Найкраще, з чого можна почати — з нашого бажання отримати насолоду. Проводьте час зі своїми близькими й друзями, насолоджуючись і розділяючи свою пристрасть до чаю разом. Нехай це також допоможе вам пізнати одне одного краще, від чого ваша дружба настоюватиметься і буде сповнювати своїм ароматом більше чаш, ніж усе инше разом узяте. Не бійтеся зростати через гру. Випробуйте різні способи заварювання, кількість листя, воду, температуру тощо без схильности до них, та будьте готові робити помилки й зростати на досвіді. Иншими словами, навчатися технічних навичок, що необхідні для малювання — то є добре. Та як жага ваша до мистецтва зникне, бо це занадто стомлює вас, то картинам вашим завжди буде чогось бракувати. Якщо ви ніколи не навчитеся зливатися з чаєм через інтуїцію, то ви так і будете малювати шаблонами.

Иноді, коли ми випробовуємо поради наших учителів, ми зовсім не помічаємо те, про що вони кажуть. Ми не повинні приймати чиюсь практику лише тому, що так говорять инші. Навпаки, заварюйте свій чай саме в той спосіб, який робить вас розслабленими й задоволеними. Але завжди лишайте свій розум відкритим до можливости, що де-небудь на вашому шляху якісь із тих тонкощів, про які казав учитель, набудуть для вас сенсу. Зазвичай, будь-який творчий шлях є Дао, шлях від грубого до тонкого. А через те що з роками ви будете готувати більше чаю, і ваша чутливість зростатиме, то колись ви виявите, що те, що раніше для вас було невиразним, усвідомлюється очевидніше. Ось, наприклад, учитель каже вам, що цей чай кращий за инший. Спочатку ви куштуєте обидва й не знаходите між ними різниці або навіть не погоджуєтеся зовсім. Та з роками, як ви набудете більше досвіду, зможете знову повернутися до розгляду того чаю і виявите, що вчитель насправді мав рацію.

Разом із цим ми не повинні шкодувати за тим часом, що витрачаємо на чай чи чайний посуд, який приносить нам радість, навіть коли ми переростаємо його. Якщо позичити один із дзенських штампів, який було використано у фільмі _«Останній самурай»_, життя в пошуках досконалої чашки не буде згаяним марно. Та коли очі наші відкриваються, приходить ясне усвідомлення того, що «вони всі досконалі». Дао — це подорож, у якій всі ми лише учні, де навіть майстер ніколи не припиняє навчатися і зростати.

Я вмостився коло свого майстра, Майстра Лін Пін Сяна, і запитав його про деякі прості й практичні досліди, які б новачки змогли проводити задля покращення своїх чаювань. Він нагадав мені чотири (ми обговорюватимемо їх нижче), яких він часто навчає початківців сам. Ми сподіваємося, що ви не лише прочитаєте про них, а й спробуєте насправді їх виконати. Можливо, ви відчуєте також, що вони допомагають поліпшити ваше вміння заварювати чай. Якщо ні, то облиште їх. Може пізніше ви виявите, що відчуваєте їх краще. А може й ні... Радість і усвідомлення того приготування, насолодження від чаю набагато важливіші за будь-яке можливе спеціальне знання.

Ми тут навмисно не будемо надавати вам жодних висновків із цих експериментів. Мудрість, технічні навички, погляди та суперечності — усе це ви маєте знайти самі. Ми лише підготуємо поле, а результати гри визначати вам. Инакше кажучи, ми не намагаємося просувати якийсь конкретний спосіб заварювання, адже сліпе наслідування будь-якого вчителя без власного досвіду ніколи не приведе до мудрости. Це не означає, що такі майстри, як Лін Пін Сян, не віддають чомусь перевагу — вони віддають. Однак не треба прив'язуватися до результату, бо це ж не тести. Це просто такі ігри, у які треба грати й веселитися, отримуючи насолоду від досвіду. Вам належить зробити свої власні висновки й розвивати свій власний чай. Справжній Майстер також завжди є і великим Учителем.

<p>&nbsp;</p>

<img src={Image2.src} class="float-right" alt="Чайник і три чашки на столі" />

#### Дослід перший: Дзиша чи не дзиша
Для цього експерименту вам знадобляться дві однакові порцелянові чашки на кожного учасника, їсинський чайник ручної роботи з фіялкового піска (_дзиша_) прийнятної якости (якщо маєте таку можливість, то не використовуйте чайники, що виготовлені з глини з инших реґіонів або методом лиття) і _ґайвань_ з порцеляни приблизно такого ж об'єму.

Спробуйте покласти по 1-2 гр. одного й того ж чайного листя і в _ґайвань_, і в чайник і витримати їх однаковий час. Краще використовувати таку невеличку кількість, щоби чайний настій був легким і не перешкоджав вам фокусуватися на відчутті у вашому роті й горлі. Майстер Лін також радить використовувати той чай, з яким ви вже добре знайомі, через що нові смаки чи захопливі аромати не будуть надто зваблювати ваш розум, і ви зможете краще розпізнавати відмінності від вашого звичайного заварювання.

Розлийте чайний настій одразу ж по порцелянових чашках: з чайничка в одну, з _ґайвані_ – до иншої. Важливо, щоби в цьому процесі ви не задіювали будь-яку проміжну посудину на кшталт _чахаю_. Таке безпосереднє розливання з _ґайвані_ або їсинського чайника надасть вам можливість оцінювати однозначніше, за їхніх власних умов і без будь-якого втручання проміжного середовища.

І хоч у чаї будуть неминуче присутні різноманітні смаки й аромати, Майстер Лін просить вас замість них зосередитися більше на тому, яким саме чином напій відчувається у вашому роті й горлі. Буде корисно, якщо ви закриєте очі й глибоко подихаєте перед тим. Якщо ви робите це з кимось, то переконайтеся, що всі заспокоїлися, і ви дійсно можете зосередитися на чаї. Ви завжди матимете можливість обговорити свої знахідки пізніше.

Він шаршавий? Ковтається грубувато? Повільно? Чи він гладкий... Напій відчувається м'яким у вашому роті, немов ця рідина дуже щільна між собою, чи він якось неприємно розбризкується? Чи гладенько він сковзає вниз горлом? Де саме у вашому роті він сильніше відчувається і чи приємні ці відчуття?

<p>Продовжуйте рухатися від чашки до чашки з кожним заварюванням, розглядаючи відмінності між їсинською глиною та порцеляною.</p>

<img src={Image3.src} class="align-center" alt="Дослід Чайник чи ґайвань" />

<p>&nbsp;</p>

#### Дослід другий: Попередні прогрівання
Для цього експерименту вам знадобиться одна порцелянова чашка на кожного учасника, пристойної якости їсинський чайник з фіялкового піска ручного виготовлення (знову нагадуємо, не використовуйте чайники низької якости з дешевої глини чи виготовлені методом лиття) і, зрештою, невеличке глибоке блюдце або навіть миска. Iдеально було б мати керамічну таріль, бажано порцелянову, проте не пластикову. Вона не обов'язково має бути спеціяльно зроблена для чаювань – гарна порцелянова миска з вашого столового посуду цілком підійде.

І знову, Майстер Лін радить використовувати лише 1-2 гр. чаю з тих самих міркувань, про які ми писали вище, що змусить вас зосередитися більше на відчутті, ніж на смаку. Він також наголошує, як і раніше, що це має бути добре знайомий чай. Можна навіть використати той самий, який ви обирали для першого експерименту.

Поставте свій чайник у середину блюдця або миски. У цьому досліді ви зробите три послідовних заварювання. Кожному з них ви повинні приділити максимум уваги, немов би маєте лише один «реальний» шанс (пізніше ми пояснимо, чому це так). Не критично, якщо ви не дотримаєтесь тієї послідовности, яку ми вам пропонуємо, але, можливо, це найлегший спосіб відчути різницю: за першого заварювання полийте чайничок гарячою водою перед тим, як ви відкриєте кришечку, потім наповніть його, а тоді знов, як закриєте кришечку, полийте на нього. Ми називаємо це «поливання до й після». І знову Майстер Лін пропонує вам наливати безпосередньо до вашої порцелянової чашки, не використовуючи _чахай_. Так само як і в попередньому експерименті, пийте в тиші й спробуйте зосереджуватися на відчуттях у вашому роті, на піднебінні та в горлі не менше, ніж ви спостерігаєте за смаком і ароматом. За другого заварювання полийте чайничок перед тим, як ви наповните його, але після того поливати не треба. Ми називаємо це «поливання до». Знову налийте прямо в чашку й випийте цілком. А в останнє заварювання спочатку наповніть чайничок, а лише потім вже полийте його гарячою водою — вочевидь, «поливання після». Тоді скуштуйте цю чашку.

Ви не зможете повторити цей дослід настільки ж точно, як у перший раз. Це не означає, що ми радимо вам цього не робити, але відмінності в наступних спробах не будуть такими ж виразними, як уперше, через те що ці різні способи зазнають впливу чаю. Як варіянт, який може зарадити цьому, хоч він і досить громіздкий — треба мати три чайники, три миски та три чашки й використовувати окремий набір для кожного виду «поливання». Таким чином, ви могли би пити з них разом, а не послідовно. А втім, і це не є необхідним.

Отже, яким чином різні способи поливання чайничка впливають на чайний настій?

<img src={Image4.src} class="align-center" alt="Дослід Попереднє прогрівання" />

<p>&nbsp;</p>

#### Дослід третій: Чахай і ситечко
Для цього досліду вам знадобиться їсинський чайничок (так, такий самий, як і в попередніх: ручного виготовлення, за можливости), три однакових порцелянових чашки для кожного чайного поціновувача, ситечко будь-якого типу й _чахай_ (cha hai) будь-якого виробництва та дизайну. Для цього досліду Майстер Лін радить чайничок більшої ємности, щоби ви без проблем могли наповнити три чашки.

Так само як і з усіма дослідами тут, ми радимо використовувати для цього експерименту меншу кількість досить добре знайомого чаю. Після того як ви заллєте чайне листя водою, вилийте з їсинського чайничка прямо в першу чашку. Потім, тримаючи ваше ситечко над другою чашкою, наповніть її через нього. Намагайтеся наливати таким чином, щоби настій так само трохи стікав і тонкими стінками ситечка. Зрештою, вилийте в _чахай_ той чай, що залишився. Через те, що ваш настій слабенький — з-за того, що ви поклали зовсім небагато чайного листя — немає великого значення, що три чашки заповнюються настоєм неоднакової концентрації з верху або низу чайника. Після того наповніть з _чахаю_ останню третю чашку.

Спокійно відсьорбайте з кожної чашки й знову зосередьте свою увагу на тому, як настій взаємодіє з вашою ротовою порожниною, піднебінням і горлом, так само як ви робите це зі смаками й ароматами. Чи дуже відрізняються чаї з них? Якщо так, то чим саме?

<img src={Image5.src} class="align-center" alt="Дослід Чахай і ситечко" />

<p>&nbsp;</p>

#### Дослід четвертий: Безмежний світ чашок
Для цього експерименту вам знадобиться їсинський чайник найбільшого розміру, який маєте (якщо є така потреба, то я вже скажу це) і стільки різних за формою, розміром, матеріялами та моделями чашок, скільки тільки може потрапити до ваших рук. Було б чудово, якби ви також змогли долучити до них хоча б одну старовинну порцелянову, з метою додати до вашого експерименту ще й вік, як параметр. Але якщо такої можливости нема, то просто використовуйте різні типи кераміки в усіх можливих формах.

І, знову ж таки, ідея полягає в тому, щоби заварити один із тих чаїв, з яким ви в приятельських стосунках, і зробити з нього дуже легкий напій, у якому його структура буде висвітлюватися і головувати рівнозначно зі смаком та ароматом. Наскільки він має бути «легким», то вже залежить від об'єму вашого чайника, але в будь-якому випадку не беріть більше за 2 гр. Після того як ви заварите чай, розлийте його прямо по чашках, які ви повинні попередньо виставити в рядок. Як ми зазначили вище, ми уникаємо втручання _чахаю_ в наше сприйняття того впливу, який мають на чай різні чашки. Ідеально було б нам заварювати чай у самих чашках, як це робили давні даоські ченці-жебраки, щоби позбутися будь-якого зовнішнього втручання, навіть від самого чайничка. Та для цього нам би вже знадобилися чаші. Тому не будемо все ускладнювати й просто розливатимемо прямо по чашках. Зрештою, у мистецтві немає об'єктивности. А якби навіть і була, то ми б запропонували инший експеримент під назвою «з об'єктивністю чи без неї».

Спробуйте відзначити ті різниці в кольорі, смаку, ароматі й відчутті чаю у вашому роті, на які має вплив форма, розмір, матеріял і вік чашки. Сядьте спокійно й зосередьтеся на цьому разючому світі різноманітностей, який спричинила така проста річ, як відмінність у ваших чашках. Яка з них найкраща й чому?

<img src={Image6.src} class="align-center" alt="Дослід із різними чашками" />

Сподіваємося, ці експерименти були для вас корисними, і, що важливіше, _веселими_. Багато хто з нас насолоджується чаєм у свій вільний час, і тому в ньому не повинно бути нічого иншого, крім чистої радости від пиття, навіть якщо ми експериментуємо з метою навчання. Ідея полягає не в тому, щоби дізнатися, як бути надто критичними, а лише розпізнавати відмінності, щоби ви змогли продовжити далі, і знайти той стиль заварювання, який би найбільше відповідав саме вам. Звісно ж, існують тисячі инших способів грати й пізнавати, навіть без чудового керівництва такого славетного Майстра, як Лін Пін Сян. Наприкінці свого дня, попри все, ми маємо навчитись насолоджуватися тим чаєм, що вже є перед нами, яким би способом його не було приготовано, адже це все, що ми маємо прямо тут і зараз. Якщо ви припините любити процес і насолоджуватися навчанням, навіть погано зробленим чаєм чи випадково розбитим посудом, бо все може трапитися на шляху, то подорож ваша вперед буде короткою.

<img src={Image7.src} class="align-center" alt="Чайний посуд на столі" />

Я якось запитав у Майстра Ліна, чому його чай завжди смакує значно краще за чай инших, і за мій також. У відповідь я отримав настільки прості й зворушливі слова, що очі мої зволожилися: «Я всього лише люблю чай».

[Чайні поради від Майстра Лін Пін Сяна. Частина 1.](/gongfuchateatips/gongfucha-tips-with-master-ling-ping-xiang-1/)

<p>&nbsp;</p>
<p align="right" style="font-size: 0.9rem;">_Оригінал статті знаходиться на сайті <a title="the-leaf.org" href="http://the-leaf.org/The_Leaf/Home.html" target="_blank" rel="noopener">the-leaf.org</a>_</p>