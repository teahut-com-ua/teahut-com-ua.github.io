---
title: "Про адаптацію заварювання."
subtitle: Поради за листопад 2013 року
author: ""
description: Як ми обговорювали раніше, експерименти мають неабияке значення, адже саме через них приготування чаю доходить до ваших глибин, стає вами.
pubDate: 2015-03-14
posted: true
category: ["Поради з Ґонфу Ча"]
---
import Image1 from "/src/assets/articles/GongFuChaTips/Tree.png";
import Image2 from "/src/assets/articles/GongFuChaTips/TwoMasters.jpg";

<p>&nbsp;</p>
<img class="float-left" src={Image1.src} alt="Дерево" />Як ми обговорювали раніше, експерименти мають неабияке значення, адже саме через них приготування чаю доходить до ваших глибин, стає вами. Знати, звідки з'явилися ваші чайні практики, і чому ви обрали саме таку особливу методологію – то є важливим. На жаль, переважна більшість sз нас просто копіює дії инших і не намагається побачити якоїсь різниці. Ми виказуємо повагу до нашого чаю, коли заварюємо його відповідно до його потенціялу, і різні експерименти з ґонфу стають тут нам у пригоді. Вони допомагають поліпшити нашу чутливість і майстерність (ґонфу). Як результат, ми отримуємо кращий чай для наших гостей. У цьому номері, гадаємо, ми могли би глибше розглянути це питання, тим більше що воно стосується адаптації до нашого заварювання чаю.

Досить дивно, що більшість майстерних традицій заварювання лишалися незмінними протягом декількох сотень років, а потім, у 80-х, відкрилася величезна кількість можливостей. Що стоїть за цією зміною? Може збільшилася цікавість до чаю? Чай і чайний посуд стали доступнішими? Чому так багато змін сталося саме тоді? Нерозуміння того, як змінювалося приготування чаю з роками, злегка нагадує віру в релігію без знання її історії і того, яким чином на ній позначився час. У чаї більшість тих змін відбулися в дусі «швидко і зручно».

Усвідомлювати те, що ви маєте розвивати свій власний стиль заварювання, що той Чай бажає бути приготованим саме в такий спосіб, для нас є важливим. Він хоче пристосовуватися до вимог нашого життя і до тих людей, для кого ви Його заварюєте. Це чудово! У нашій традиції ми практикуємо адаптацію і вітаємо нові розуміння. Проте важливо усвідомлювати й те, чому відбуваються і звідки походять наші зміни. Инакше в цьому немає майстерности, немає «ґонфу», і заварювання чаю зводиться до «як вам більше подобається». Навпаки, ми намагаємося уникати будь-яких змін, що походять від нашого еґо, і замість цього навчаємося прислуховуватися до Чаю. Майстерність у всякому мистецтві полягає в пристосуванні до того, з чого воно складається і що його оточує. Як Мікелянджело часто зазначав, скульптура вже знаходиться у камені, і митець лише прибирає зайве. Відповідно, дізнаватися про те, в який спосіб чай хоче бути заварений сам, замість того щоби заварювати його так, «як того хочу я», і є ключем до оволодіння ним. Внесення змін, що ґрунтуються на еґоістичних бажаннях, не веде до більш досвідченої і величної чайної майстерности в заварюванні (ґонфу). Якщо, наприклад, ви дуже полюбляєте вашу гарненьку червону чашечку, і любите ви її саме тому, що це подарунок від вашого друга, тоді як Чай просто репетує, що Він не хоче бути в ній — ви застрягли. Ваші навички не розвиваються, адже ви розумієте, що Його ліпше було би подати в иншій чашці, а не змушувати пристосовуватися до цієї. Уся ваша повага до Чаю демонструється в кращому приготуванні та в ширшому задоволенні від чайних зустрічей ґонфу. Якби ви дали Мікелянджело чудовий новий різець, то він би одразу ж почав використовувати його, не дивлячись на все те, що в нього пов'язано зі старим. Якби цей різець насправді створював кращі скульптури, то заради свого мистецтва йому би довелося пристосовуватись. То ж не застрягайте через адаптацію до методів заварювання, які більше влаштовують ваше еґо.

<img class="float-right" src={Image2.src} alt="Два Майстри" />

Вище ми згадували й инший вид пристосування, якого слід уникати — той, що робиться з метою «швидко й зручно», з цим безголов'ям сучасного життя і споживацькою культурою. Чай навпаки веде до уповільнення, а Ґонфу Ча означає «з майстерністю, робити щось належним чином». Якщо ви любите його, то потребуєте додаткового часу на оволодіння ним — ви прагнете поліпшити свою здатність подавати Чай. Саме через обирання швидших і/чи зручніших методів заварювання так багато традиційної чайної мудрости було втрачено, і саме тому приготування чаю змінилося так сильно за останні двадцять років.

Алан Вотс часто жартував, що багатії задля справжньої насолоди плавбою на яхті не бажають витрачати роки, необхідні на оволодіння навігацією. Тому вони ставлять свої кораблі на причалі в гавані й влаштовують на них вечірки з коктейлями. Одним із сучасніших прикладів цього є придбання дорогої фотокамери й використовування її в режимі «авто». Затратьте час, щоби потоваришувати з Чаєм і навчитися робити все правильно. Переконайтеся, що ваші пристосування виходять із Духу Чаю і що вони знаходяться в гармонії з тим шляхом, у який Чай бажає проживати вас. Це так само стосується справи, як і того, яким чином Чай вплітається у ваше життя. У такий спосіб ви би не припиняли змінюватися і зростати, поліпшуючи свої навички ґонфу...

<p style="text-align: center;">恒温静沁 (Héngwēn jìng qìn) -<br />Preserving the temperature, begin to absorb peace;<br />**Оберігаючи тепло, почни вбирати спокій.**</p>
<p style="text-align: center;">动轻揉運 (Dòng qīng róu yùn) -<br />with soft, graceful, gentle movements;<br />**І плавко, м'яко в поступових рухах;**</p>
<p style="text-align: center;">心無別向 (Xīn wú bié xiàng) -<br />and a heart free from distractions;<br />**Із серцем, що нічим не скуте;**</p>
<p style="text-align: center;">一氣呵成 (Yī qì hē chéng) -<br />everything is finished in one breath.<br />**Завершиться все в єдності дихання.**</p>

<p>&nbsp;</p>
<p align="right" style="font-size: 0.9rem;">_Статтю було надруковано в часописі_<br /><a title="globalteahut.org" href="http://www.globalteahut.org/" target="blank" rel="noopener">Всесвітньої Чайної Хатинки</a>_за листопад 2013 року._</p>