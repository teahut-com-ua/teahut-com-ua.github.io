---
title: Січень 2022-го
subtitle: ""
author: Ву Де
description: Для більшости з нас січень – це Зима у своєму розпалі, а отже ідеально нам слід уповільнитися, зосередитися на внутрішній роботі й підживлювати свої тіла...
pubDate: 2022-01-30
posted: true
category: ["Про чай і сезони від Ву Де"]
---

Для більшости з нас січень – це Зима у своєму розпалі, а отже ідеально нам слід уповільнитися, зосередитися на внутрішній роботі й підживлювати свої тіла. Не кожен з нас може дозволити собі тривалий відпочинок, та й традиційно уповільнення було способом підтримувати гармонію з цією порою року. Як для нас, січень – найкращий місяць для вареного чаю. На Тайваню холодно й вогко, і варка зігріває наші серця та трохи підсушує нас. Ось чому ми п'ємо багато Лю Бао в цей час (він видаляє надлишок вологи), як звареним, так і настоєним. Варка чаю є одним із найдавніших способів заварювання у світі. Вона дає змогу відчувати ті аспекти наших улюблених чаїв, які недоступні нам на звичайних чаюваннях – тонкощі чайних смаків, ароматів та енергій. Довга церемонія варіння занурює нас у самісінький центр чаю. Сидіти біля казана весь день, час від часу повертаючись до чаш – є в тому якесь чудодійство. Иноді ми дивуємось, як настій змінюється з кожним колом, година за годиною… Зазвичай ми варимо Шени й Шу, Лю Бао та инші Чорні чаї, а ще багато сумішей, особливо сумішей П'яти Елементів, приготованих з п'яти різних чаїв, які врівноважують кожен з елементів. У січні більшість з наших варених сумішей є витримані Шени, Шу чи витримані Чорні чаї, як окремо, так і в різноманітних поєднаннях.

<p>&nbsp;</p>
<p align="right" style="font-size: 0.9rem;">_Уривок з передмови Ву Де до січневого числа_<br />_часопису "<a href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a>" за 2022 рік._</p>