---
title: Лютий 2022-го
subtitle: ""
author: Ву Де
description: У лютому ми переходимо в Новий рік за місячним календарем. З Роком Тигра вас! Для когось це буде час, коли з'являться ранні ознаки Весни...
pubDate: 2022-02-01
posted: true
category: ["Про чай і сезони від Ву Де"]
---

У лютому ми переходимо в Новий рік за місячним календарем. З Роком Тигра вас!

Для когось це буде час, коли з'являться ранні ознаки Весни. Весна – це Дерево й усе, що стосується зростання. Якщо ви саме так себе почуваєте, і погода починає змінюватися, то чудово буде підживити Дерево якимись "водяними" чаями. Найсильніше Воду підтримують Зелені чаї, і хоч вони вже не такі свіжі цієї пори року, та все одно бувають надто водянистими. Молоді Шени також можуть мати достатньо Води. Попри те що цьогорічні свіжі чаї ще не готові, ми любимо випускати минулорічні шени саме в цей час — у дні, коли весна починає показувати своє обличчя. Рік витримки свідчить про те, що чай містить у собі менше Води, часто в ідеальній кількості. Та якщо там, де ви є, усе ще холодно, чи саме в ці кілька лютневих днів, продовжуйте пити "земляні" чаї на кшталт шу пуерів, витриманих шенів і деяких чорних чаїв. Наш "Чай місяця" буде ідеальним для того. Варений чай чудово пасує до цих холодних зимових днів, він підживлює наше тепло зсередини й спонукає до тиші та спокою.

Китайський Новий рік – це також час для прибирання, змін і зростання. Люди вичищають свої домівки, стрижуться і купують новий одяг. Це місячне нагадування про циклічні зміни допомагає нам не забувати витрушувати пил, прибиратися попід шафами й викидати ті речі, які давно нас не тішать. Нам по силі спроститися і звільнити місце для нових. Звичайно, таке очищення може бути метафоричним, якщо на то є потреба, і ми також можемо поміркувати про свій розклад, харчування та инші сфери серця-розуму й життя, щоби побачити те, що вкрилося пилюгою і потребує добрячого витрушування надворі, від чого можна позбутися і де звільнити місце для тих речей, що надихатимуть – речей, з якими ми ще не стикнулися і навіть не знаємо, що вони нам потрібні. Це залишає місце для Таїнства, надає світові простір для руху в наших життях.

Ось чому лютий є чудовим місяцем для ретритів, на яких зазираєш усередину себе й відпускаєш усі злигодні, щоби потім можна було повернутися до життя і очиститися, перебудуватися і перейти в нове. Якщо ж у нас немає змоги відвідати організований ретрит, ми все одно можемо усамітнитися вдома, навіть якщо й не надовго. Також можна докласти зусиль і зробити весняне очищення. Пересування речей задля прибирання попід ними змінює енергетику будинку, і иноді ми створюємо нові заснування, що кращі за старі. Навіть якщо все закинчиться тим, з чого починалося, ми все одно вичистимо насподі й витрусимо трохи пилу.

<p>&nbsp;</p>
<p align="right" style="font-size: 0.9rem;">_Уривок з передмови Ву Де до лютневого числа_<br />_часопису "<a href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a>" за 2022 рік._</p>