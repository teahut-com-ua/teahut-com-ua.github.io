---
posted: true
title: "Чай восени"
subtitle: "2025"
author: "Ву Де"
description: Для Чадзінів осінь може бути найкращою порою року. Зі зниженням температури ми відчутно п'ємо більше чаю і частіше перебуваємо в приміщенні...
pubDate: 2025-10-01
postedDate: 2025-12-10
category: 
  title: "Про чай і сезони"
  url: "/library/teaandseasons/"
---
import { Image } from 'astro:assets';
import Image1 from "/src/assets/articles/2025-autumn-tea.jpg";


Для Чадзінів осінь може бути найкращою порою року. Зі зниженням температури ми відчутно п'ємо більше чаю і частіше перебуваємо в приміщенні. Також це сезон металу, а отже дисципліни й практики – ідеальний час для вдосконалення наших навичок. Приблизно в цей же період ми отримуємо решту чаїв із цьогорічного врожаю, що надає нам великий вибір для роботи тоді, коли наша діяльність сповнена енергії, накопиченої за літо. У цей сезон ми часто п'ємо чай на свіжому повітрі, оскільки погода на Тайвані прохолодніша, і менше дощить. Натхнення, яке ми відчуваємо, щоби практикувати всі аспекти нашого чаю, також означає, що ми часто маємо по дві чайні сесії щодня, на відміну від більшости днів улітку, коли є тільки одна. Усе це освіжає нашу практику й готує нас до зими.

Кожен сезон приносить дні, коли нам хочеться підживити чи врегулювати його панівний елемент. Восени підживити елемент металу найкраще за допомогою землистих чаїв, таких як шу пуери, шени середньої витримки чи молоді, більшість чорних чаїв і Дяньхонів. Ранкові сесії з цими чаями можуть допомогти відновити рівновагу й підвищити концентрацію. Для дисциплінування металевого елемента ідеально підходять пропечені Червоні та вулони, особливо традиційно оброблені, такі як Стрімчакові чаї (Cliff Tea) чи два вулони, які ми долучили до цього числа. Ці чаї вимагають ретельного заварювання, із чим винагороджують майстерність багатим, тривалим ароматом.

Ми використовуємо цю пору року для відточування навичок ґонфу – проводимо більше експериментів і працюємо над такими техніками, як використання вугілля, методою наливання тощо. Оскільки це сезон традиційно оброблених вулонів, у нас виникає природне бажання пити більше чудових чаїв задля розвинення своїх навичок ґонфу. Традиційні вулони дуже чутливі до заварювання – вони менш «поблажливі», як я часто кажу, тобто на них впливають температура, час заварювання та инші навички, і вони справді розкривають свої смаки лише за правильного приготування. Насправді однією з багатьох причин переходу від традиційної до легкої обробки (слабкіше окиснення і пропечення; зеленіші) на Тайвані в 1970-х рр. було те, що виробники хотіли створити такий чай, який було б легше заварювати. Зеленіші вулони більш ароматні та поблажливі. Звичайно, їх можна поліпшити за допомогою вправного заварювання, як і будь-який инший чай, проте вони легші в приготуванні. Традиційні вулони мають чіткий «оптимальний момент», коли вони пробуджуються, розкриваючи всі свої якості — від аромату до смаку, від відчуття в роті до посмаку. Однак це не означає, що нас має лякати заварювання традиційних Яньча (Cliff Tea, 岩茶), Т’єґваньїню чи тайванських традиційних чаїв.

Як я завжди кажу: «У чаї немає помилок, тільки уроки». Усе, що ми робимо в ньому, — можливість вчитися і вдосконалюватися. Чай навчає нас, як його заварювати, якщо ми дослухаємося, експериментуємо й розвиваємося. Якщо ми підвищимо свою чутливість, то зможемо слідувати за чашкою заради ліпшого чаю. А найкращий настрій для занять у металевому/осінньому сезоні — це отримувати задоволення. Один із моїх близьких друзів завжди каже: «Грайте по-своєму». Щира, рішуча гра — хороша аналогія для розслабленого, відкритого й чистого серця, яке підходить до чайної практики з усміхом. Наше бажання готувати кращий чай завжди повинно бути викликане тим, що ми його любимо. Иншими словами, ми прагнемо готувати ліпший чай не тому, що _мусимо_, а тому, що _хочемо_.

<Image class="align-center" style="margin: 1rem 0 2.5rem 0;" src={Image1} alt="Чахе з чаєм над чайником у руках людини" />

Осінь також є чудовим часом для практики нашої церемоніяльної методи, яка японською називається «_темае_» (_шовцянь_, _shou qian_, 手前, китайською). Для цього ми практикуємо, використовуючи пропечені червоні чаї цієї пори року, такі як _Vantage_, доданий до цього числа журналу. Подібні вогняні чаї також допомагають дисциплінувати метал цього сезону, вносять більшу рівновагу в день, а ще підживлюють метал, надавши нам форму для вдосконалення (знову ж таки, тому що ми це любимо). Навчання правильній церемоніяльній формі не полягає в дотриманні переліку рухів. Справжнє навчання є розумінням, чому _саме ці_ рухи — що вони надають і чому. Тільки коли ми розуміємо і цінуємо форму, вона стає чимось більшим за просто форму, якої ми дотримуємося, і виразом нашого чайного духу. Вона називається «_темае_», тому що це те, що «під рукою», тобто кожен рух природно випливає з попереднього. Наші рухи повинні рухатися вниз. Насправді ми використовуємо саме ці рухи, тому що вони плавніші та ергономічніші. Вони походять із досвіду – із самої практики. Чим більше ми це розуміємо, тим більше цінуємо форму. Тоді ми практикуємо, щоби вдосконалити її, тому що ми самі її цінуємо, а не тому, що хтось нам так сказав. Зрештою, із подальшою практикою ми можемо відпустити форму як абстрактний перелік кроків і дозволити їй текти самостійно, без зусиль. Наша мета не полягає в тому, щоби порівнювати _цю_ церемонію з якоюсь абстрактною формою або, що ще гірше, намагатися втиснути її в неї. Це зрадило би дух чаю, який полягає в «єдиному шансі в житті (_ї ці ї хвей_, 一期一會)». Ця церемонія є унікальною і більше ніколи не повториться. Вона вимагає адаптації та відкритости. Якщо ми порівнюємо її з абстрактною формою, ми не присутні на цій унікальній події, не присутні з гостями та втрачаємо наш «єдиний шанс».

Практика форми полягає в тому, щоби _розширити можливості_ цієї особливої церемонії. Це не стандарт для її оцінки. І таке справедливо для будь-якого мистецтва. Музикант, який часто репетирує, буде краще підготовлений до гри наживо, проте така підготовка не може ані зробити його виступ жорстким і механічним, ані надати стандарт для оцінки виступу. Якщо він оцінюватиме свій виступ під час його проведення, то сам собі заважатиме. Так само, надміру підготовлений оратор або набридне авдиторії, декламуючи завчені рядки, що створюють у слухачів відчуття, ніби їм зачитують, або буде порівнювати те, що він говорить на ходу, з «ідеальною» промовою у своїй уяві та затинатиметься. Надто підготовлені спортсмени страждають від тієї ж долі. Та ми можемо також втратити рівновагу в иншому напрямку й бути недостатньо підготовленими. Ключ полягає в тому, щоби збалансувати підготовку/практику з адаптацією та присутністю в моменті. Чим більше ми опановуємо церемоніальну форму, тим упевненішими стаємо. Коли ми проявляємо впевненість, ми можемо відпустити форму й адаптуватися до ситуації, що склалася. Чим більше ми робимо це в різних умовах, тим більше ми стаємо формою, а не просто _практикуємо_ її. І саме це перетворює наше Ча на Дао – спосіб життя, який пробуджує нас.

Осінь є чудовим часом для відновлення своєї практики — відправитися на ретрит, поновити свої досліди, повернутися до того раціону харчування, який ми занедбали, тощо. Улітку ми використовуємо сонячну енергію на кування осіннього металу, який ми використовуємо для загострення нашого вміння бачити, і вдосконалюємо свою практику через вивчення і тренування як у ґонфу, так і в церемоніяльних формах. І хоча філософськи осінь пов'язана з посиленням дисципліни, справжній прогрес походить від щирої пристрасти, а не від обов'язку. Майстерність у чаї вимагає свободи й витончености, а практика повинна ґрунтуватися на любові, а не на простому обов'язку. Ми не маємо прагнути вдосконалень лише тому, що настала осінь – наша внутрішня рішучість скеровує до цього. Дисципліна – не щось таке, у що ми повинні вбиратися, а те, що ми приймаємо зсередини, спонукані вдосконалюватися і зростати. Філософія П'яти елементів не є приводом для змін цієї осені, хоч вона й може надихнути нас зазирнути всередину себе й розвивати чутливість до того, як наше власне єство узгоджується з силами Природи, усвідомлюючи для себе те, чого мудреці навчали протягом тисячоліть.

<p>&nbsp;</p>
<p align="right" style="font-size: 0.9rem;">_Статтю було надруковано в осінньому числі_<br />_часопису "<a href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a>" за 2025 рік._</p>