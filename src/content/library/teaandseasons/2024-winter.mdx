---
posted: true
title: "Чай узимку"
subtitle: "2024"
author: "Ву Де"
description: Разом із настанням холодів життя в гармонії із сезонами та стихіями природно уповільнюється і спрямовується всередину. Це час на внутрішню роботу, медитацію та чаювання...
pubDate: 2024-02-01
postedDate: 2024-02-27
category: 
  title: "Про чай і сезони"
  url: "/library/teaandseasons/"
---
import { Image } from 'astro:assets';
import Image1 from "/src/assets/articles/2024-winter-tea.jpg";

Разом із настанням холодів життя в злагоді із сезонами та стихіями природно уповільнюється і спрямовується всередину. Це час на внутрішню роботу, медитацію та чаювання — час для зменшення стресу, руху й роботи. Замість розширення ми повинні збиратися і зберігати свою енергію та тепло. Це надаватиме нам потенціалу для подальшого довголіття, а також для життя в гармонії з Природою. Найкраще для нас — не форсувати ці зміни, адже воно лише прив’яже до ідеології, що спирається на традиційну китайську космологію. Ліпше по-справжньому налаштуватися на Природу, щоби ці зміни відбувалися невимушено й легко. Звичайно, може бути складно, оскільки ми живемо в людському світі, де не плекається гармонія з Нею. Можливо, уповільнення темпу життя взимку допоможе нам досягти злагоди зі стихіями та порами року.

Природна злагода зі стихіями/порами року суттєво залежить від того, що відбувається всередині наших приміщень. Одним із найглибших аспектів самовдосконалення є усвідомлення того, що наша внутрішня сутність не є внутрішньою взагалі, а скоріше наскрізним шляхом. Усі традиції медитації — це, зрештою, спроби пізнати себе, розвинути емпіричну мудрість про тих, ким ми є. Така мудрість має набагато ширшу здатність змінювати, ніж та інформація, яку ми засвоюємо, чи культивоване через споглядання знання. Саме завдяки емпіричній мудрости ми трансформуємо наш досвід у реальному часі, плекаючи справжні чесноти (德, De), які потім стають спонтанними, справжніми відповідями. Однією з таких мудростей є усвідомлення того, що наша внутрішня істина відкрита, пов’язана з Природою і містить ті самі принципи, цикли і істини, що й Вона. Тому чим більше ми живемо у злагоді зі своєю внутрішньою правдою, тим більше ми знаходимо злагоди з Природою. Завдяки цьому наша гармонія із сезонами й стихіями буде розгортатися чарівним чином сама по собі, і ми знатимемо десь глибоко всередині, що зима — це час уповільнитися, як це роблять усі тварини й рослини. Инший, так само обмежений спосіб обговорення цього питання — припустити, що ми будемо інтуїтивно змушені сповільнитися і проводити більше часу в приміщенні в медитаціях і питті чаю, зберігаючи енергію і силу для весни.

Оскільки ми вступаємо в другий рік цих нових сезонних пропонов, я хочу переконатися, що ми переглянули ті принципи, які обговорювали минулої зими, а також розширили й поглибили наші дослідження сезонного чаю, щоразу вивчаючи нові, глибші його аспекти. Почнімо з короткого огляду зимових чаїв.

Узимку, звичайно ж, домінує стихія Води, яку часто потрібно «контролювати» чи дисциплінувати — її надлишок може призводити до похмурих, сповнених скорботи чи нудьги зимових днів. Це означає, що цієї пори року ми природним чином будемо схилятися до земляних чаїв — таких, як Шу пуери, деякі витримані Шени і деякі Чорні чаї (не плутати з Червоними, звичайно ж). Вижарений Червоний уранці чи Дяньхон також підходять для цієї пори року. Насправді ці чаї можна пити протягом усього року. Через тишу взимку ми часто значно краще дисциплінуємось або контролюємо (克, ke), покладаючись на земляні чаї, щоб усе не стало надто нерухомим (застоювалося), як це властиво робити Воді. Крім того, найземлистіші чаї, яких ми п'ємо багато в цю пору року, збалансовані з теплом, що також підходить для цієї холодної пори року. Дуже багато Шу й витриманих Шенів належать до Землі й чудово зігрівають, що робить їх ідеальними для цього сезону — вони дисциплінують Воду й також зігрівають нас ізсередини. Збереження внутрішньої енергії/тепла взимку є важливим.

<Image class="align-center" src={Image1} alt="Чайник над жаровнею" />

Оскільки ми п'ємо переважно ферментовані чаї, це чудова пора року, щоби почати експериментувати зі змішуванням їх. Ми пропонуємо почати з двох: одного щоденного млинця Шу й одного витриманого, який надасть вашій суміші трохи Ці. Ви можете зробити основу зі сімдесяти відсотків щоденного Шу, приміром, «Глибин», а потім додати трохи «Бубна шамана», «Біндбоула» чи, можливо, «Піньйону». Уранці ви навіть можете робити це з Дяньхонами. Візьміть тридцять відсотків міцного, такого, що має більшу кількість бруньок, на кшталт «Атараксії», Дяньхона, а решту сімдесят того самого щоденного Шу. Подібну суміш не можна варити, тільки настоювати. (Ми робимо те саме з молодими Шенами навесні/влітку, тільки для цих сумішей ми віддаємо перевагу менш міцним Дяньхонам, таким як «Зимородок»). А щодо варки, то ви можете почати вчитися робити суміші П'яти Елементів, що є ще одним чудовим способом осягнути саму теорію Вусін значно глибше. Усвідомити, як змішувати два чаї разом — це початок процесу навчання, який може заохотити до створення сумішей П'яти Елементів. Коли ми навчимося добре змішувати два чаї, можна переходити до трьох, а там і до п'ятьох.

Слід пам'ятати, що ніколи не варто подавати гостям чай, з яким ми не знайомі (якщо, звісно, куштування нових чаїв не є метою вашої зустрічі). Коли до нас приходять гості на вечерю, ми завжди частуємо їх нашим «знаменитим карі», тобто тим, що, як ми знаємо, ми вміємо добре готувати. Ми робимо це, так само як і все у своєму чаї, щоби вшанувати гостей і саму нагоду — продемонструвати нашу гостинність (_омотенаші_). А отже ми завжди тестуємо наші суміші у своїй щоденній практиці. Наприклад, пропорція 70/30, яку я запропонував вище, є лише відправною точкою, і її необхідно буде змінювати залежно від кожного купажу. Якщо зробити це заздалегідь, то ми зможемо ідеально підібрати суміш перед тим, як подавати її друзям або родині. Те ж саме можна сказати й про змішування нашого щоденного Шу з якимось сильнішим витриманим (або ж витриманим Шеном).

Навчання тому, як підбирати ці кількості, підвищує нашу чутливість і може допомогти досягнути того рівня, коли ми створюватимемо суміші П'яти Елементів, які чудово питимуться, особливо цієї пори року. Також це допомагає заощаджувати рідкісні, більш коштовні витримани чаї. Спробуйте цієї зими попрацювати з балансом між Землею і Вогнем, знайдіть для себе щоденний чай, який буде дуже "земляним" і який живитиме Воду цієї пори. Оскільки його приблизно сімдесят відсотків, то для нього шукайте якийсь витриманий чай, який зігріває і стимулює внутрішній рух Ці. Потім підбирайте кількість обох компонентів, допоки не отримаєте ідеальний зимовий чай. Він має рухатися вглиб і зігрівати нас ізсередини, а також сприяти спокою і медитативному простору, чим узгоджуватиме нас із зимівлею всіх сил Природи цієї пори року.

<p>&nbsp;</p>
<p align="right" style="font-size: 0.9rem;">_Статтю було надруковано в зимовому числі_<br />_часопису "<a href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a>" за 2024 рік._</p>