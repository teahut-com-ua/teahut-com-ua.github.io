---
posted: true
title: "Чай навесні"
subtitle: "2024"
author: "Ву Де"
description: Разом із настанням холодів життя в гармонії із сезонами та стихіями природно уповільнюється і спрямовується всередину. Це час на внутрішню роботу, медитацію та чаювання...
pubDate: 2024-05-21
category: 
  title: "Про чай і сезони"
  url: "/library/teaandseasons/"
---
import { Image } from 'astro:assets';
import Image1 from "/src/assets/articles/2024-spring-tea.jpg";


Із настанням тепла життя в гармонії з тим, що нас оточує, і порами року почне розпускатися і ставати все активнішим. Весна – сезон “Дерева”, а отже це розширення і рух, розкриття і дослідження. Це чудовий час для посту, легкої їжі та підвищеної активности, рівно як і для подорожей та пізнання нового. Найліпше, коли ми не маємо форсувати ці зміни, оскільки воно  лише призведе до узгодження з ідеологією, яку ми називаємо "сезонним життям". Замість того ми повинні зосередитися на розвитку нашої чутливости, спрощенні свого життя і створенні середовища, у якому Природа має простір для проявлення себе. Це призведе до природної гармонії зі світом і порами року, вираженої спонтанно і з відчуттям легкости. Чи відчуваєте ви справжнє бажання бути активнішими цієї пори року? Звісно, це чудово! Також є багато технік, що допоможуть нам поглибити наші стосунки з Космосом, серед яких і чайна практика. Як ми часто повторюємо: "Природа завжди говорить, і чай дає нам можливість зрозуміти, що вона говорить".

Як я вже зазначав минулого разу, справжнім ключем до сезонного життя є медитація. І одне з багатьох осяянь, які приходять із дослідженням себе через неї, полягає в тому, що наша внутрішня сутність – це наскрізний шлях. Ми пористі істоти. Світ протікає крізь нас. Коли ми досліджуємо своє внутрішнє "я", то знаходимо місце, де зустрічаємося з нашим оточенням, і Творче проявлюється через нас. У нашому житті та свідомості часто забагато шуму, щоби почути інтуїцію, народжену Природою, у якої багато Її мудрости, і яка спонукає нас жити в гармонії з Її принципами та циклами, оскільки вони також є її принципами та циклами. Шум у нашому житті часто є ознакою шуму в нашому розумі. Захаращений розум створює захаращене довкілля, яке ще більше сприяє захаращенню розуму. Очищення нашого довкілля і часу, звільнення розуму від надмірних мотивацій і технологій, проведення більше часу просто неба й у чаюваннях – усе це може сприяти створенню місця для розквіту медитативного розуму. Так само як безлад породжує безлад, так і спокій породжує спокій. Медитативний розум природно надаватиме перевагу чистому та ясному простору й обиратиме режим, сприятливіший для глибшого спокою. Зрештою, коли зв'язок із нашою внутрішньою природою, незворушністю і світлом Творчого вкоріниться, наші практики більше не залежатимуть від того, що нас оточує, і ми зможемо знаходити простір, ясність і медитативний спокій навіть у непридатних місцях у несприятливий час. Разом із тим, діяльності на кшталт медитації і чайної церемонії, які допомагають нам заспокоїтися і очистити наш час, простір і, найголовніше, розум, допоможуть нам з'єднатися з Природою всередині нас, яка є Природою навколо нас. Тоді жити в злагоді з сезонами буде легко й природно, адже це є наша сутність.

<Image class="align-center" src={Image1} alt="Три чаші з чаєм на столі" />

Навесні домінує стихія Дерева – зелена та експансивна, вона зростає і рухається. Пам'ятайте, що “П'ять Елементів” (“П’ять Стихій”, 五行) – це більше фази, ніж речовини, і саме слово "елемент" є не зовсім вдалим перекладом. Це зміна, закономірність руху, а не речовина, з якої складається Всесвіт (як уявляють собі елементи на Заході). Весна представлена Деревом, адже рослини є гарним прикладом різновиду енергії, яка характеризує цю "фазу (行)" або тип змін – процеси, що зростають, розширюються і розвиваються. У цей час ми стаємо активнішими й починаємо досліджувати, рухатися і рости. Стихією, що живить це зростання, є, звичайно, Вода. Як ми вже говорили в зимовому числі часопису, Вода уособлює внутрішній рух і спокій. Це збирання ресурсів і енергії через відпочинок, тишу та внутрішню роботу. Протягом зими природа збирається через накопичення енергії, яка потім розквітає навесні, коли Їнь перетворюється на Ян. Це так само стосується і чаю.

Щосезону ми відчуватимемо, що одночасно підживлюємо та дисциплінуємо чи контролюємо головну фазу цієї пори. Тут ми живитимемо Дерево “водними” чаями – зеленими, жовтими, молодими шенами та злегка окисненими вулонами. Потім ми будемо дисциплінувати Дерево за допомогою “металевих” чаїв, таких як білі чи чаї _хуан пянь_ (黃片, виготовлені зі зрілого листя), а також деякі витримані вулони.

Завжди варто відзначати те, що природа забезпечує нас усім необхідним для життя у відповідну пору року. У той же час, лінії, які ми називаємо "порами року", не існують у природі так само, як і наші концептуальні кордони, і це особливо очевидно, коли йдеться про сезонне чаювання навесні. Спробую вам це пояснити...

Більшу частину весни ми хочемо підживлювати Дерево, збільшуючи весняне зростання, а не контролювати його. А значна частина дисциплінування Дерева навесні відбуватиметься в ранні холодні періоди, коли зима ще тримається, і ми не хочемо “розквітати” надто швидко. Однак здебільшого нам хотітиметься пити водяні чаї. Ці чаї, на кшталт зелених, жовтих і молодих шенів, тим водянистіші, чим вони свіжіші. Вони з'являються наприкінці весни (квітень-травень), і це є ідеальний час для них, оскільки саме в цей час ми найбільше хочемо підживлювати янське Дерево. Якщо з'являються нові чаї, то їх ідеально пити одразу, коли в них найбільше вологи. Це ставить нас тут, у “Всесвітній Чайній Хатинці”, у складну ситуацію під час весняної розсилки, адже жоден з цих чаїв ще не буде готовий, коли прийде час відправляти вам сезонну пропозицію. На щастя, усі ці чаї також дуже корисні й улітку, коли ми здебільшого їх вам відправляємо. Так само як ми віддаємо перевагу живильній енергії навесні (Вода), ми сприяємо тій енергії в розпал року (улітку), яка дисциплінує його основну стихію (Вогонь), і це також є Вода. Тож коли ми відправляємо весняні коробки ранньою весною, ми намагаємося покласти в них “металеві” чаї для управління Деревом, що особливо корисно холодними весняними днями або тоді, коли нам потрібно відпочити навесні перед переходом до активнішої діяльности. Тоді в літній коробці ми надішлемо вам свіжі, водянисті чаї, які також чудово підійдуть для цієї пори року.

Ще один висновок, до якого ми прийшли за ці роки: рання весна перед появою нових водянистих чаїв є чудовим часом для пиття пуерів середньої витримки. Ми часто використовуємо цю пору року, щоби зазирнути до нашого сховища та подивитися, як старішають різні млинці. З роками ми зрозуміли, що нам природно хочеться робити це саме в цей період. Як тільки починає спадати холод і настає весна, нас тягне поглянути, як їм там у сховищі, і ми все частіше зазираємо до нашої комори, щоби помедитувати з ними. Цікаво, чи не так? Це чудовий приклад того, що відбувається, коли життя чаю відносно спокійне й відкрите, із фокусом на внутрішнє – природне, спонтанне узгодження з порами року. Після багатьох років пиття подібних шенів середньої витримки навесні ми почали замислюватися, а чому саме... Насправді це має сенс. Такі чаї частково складаються з Води, переважно з Дерева і мають трохи Металу, а отже за своєю сутністю вони дуже добре збалансовані для цієї пори року – вони надають трохи Води й Металу для живлення і контролю, а також трохи нейтрального Дерева, яке припадає якраз на цей сезон. Чи відчуваєте ви бажання продегустувати свої млинці навесні, коли чекаєте на листя нового врожаю? Якщо так, радимо прислухатися до своєї інтуїції!

<p>&nbsp;</p>
<p align="right" style="font-size: 0.9rem;">_Статтю було надруковано у весняному числі_<br />_часопису "<a href="http://www.globalteahut.org/" target="_blank" rel="noopener noreferrer">"Всесвітньої Чайної Хатинки"</a>" за 2024 рік._</p>