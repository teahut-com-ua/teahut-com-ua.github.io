---
title: "Тіло чаю"
subtitle: ""
author: ""
description: Кожна група любителів чаю використовує поняття “тіло чаю” по-своєму – цим самим вони вказують на різні аспекти того, що є засадничим для них...
pubDate: 2020-04-20
posted: true
category: ["Статті"]
---
import Image1 from "/src/assets/articles/tea-of-the-month/2016-05-stream-enterer/si-ji-chun1.jpg";


<p><img style="display: block; margin-left: auto; margin-right: auto;" src="images/articles/BodyofTea1.jpeg" alt="BodyofTea1" /></p>
<h1 style="text-align: center;"><span style="font-size: 18pt;">Тіло чаю</span></h1>
<p>Серед важливих тем, що піднімаються шанувальниками чаю за столом під час його оцінювання, "тіло чаю" чи “<em>ча ті (cha ti, </em>茶體<em>)</em>” є однією з найзгадуваніших. Вміння виявляти його в чашці або чаші вкрай необхідне для тих, хто живе на Дикому Заході чайного ринку, де ми, сучасні Чадзини, себе і знаходимо: на ринку, де панують дезінформація та обман, і де чай, який нам пропонують продавці, дуже рідко є тим, за що його видають. Це простір, у якому кожен чудовий його представник плаває посеред океану низькоякісної сировини, присканої аґрохемікатами чи виготовленої людьми, котрі швидше женуться за кількістю, ніж піклуються про її якість, і які часто є новаками в цій грі, на відміну від поколінь майстерності, що передавалася протягом століть, і яку вважали за норму в минулому, коли чай був просто чаєм. У таких “землях беззаконня” важливо розвивати свій смак разом із власними навичками (ґонфу), щоби вміти оцінювати чай у чашці самому, а не покладатися на розповіді продавців. Як завжди повторює Майстер Лінь: “Істина в чашці; чашка ніколи не бреше”.</p>
<p>Як і з більшістю чайних термінів, кожна група любителів чаю використовує поняття “тіло чаю” по-своєму – цим самим вони вказують на різні аспекти того, що є засадничим для них. Тут ми визначаємо “тілом” чаю характерні риси, які має листя завдяки своїм різновидам, віку й стану дерев, а також типу саду/оточення, в якому вони зростали. Иншими словами, “тілом” чаю для нас є все те, що передує обробці – це якість чаю, яка не залежить від навичок тих, хто його обробляв.</p>
<p>І хоча “тіло” чаю не єдиний чинник, за яким би ми радили оцінювати його, проте він є важливим. Зрештою, для більшости типів чаїв навички обробки листя після його збору – це половина з того, що визначає його якість. Серед них пуери виокремлюються тим, що їхня якість не вимірюється принципом рівноправного оцінювання сировини та навичок обробки, а швидше пропорцією 90/10 на користь листя. Тобто, “<em>ча ті</em>” пуерів навіть важливіше, адже 90% їх якості залежить від гірської місцевості, типу садів і віку дерев і мало пов’язано з умінням обробляти. З часом, коли все більше мешканців Юньнані задля створення кращого чаю вкладають кошти в належні технології та устаткування, доля вміння обробляти в цьому співвідношенні зростатиме, особливо через численні експерименти виробників з дивними методами виготовлення, взятими з инших груп чаїв, що породжують нові типи пуерів (більшість з них не такі вже й добрі). Роблять вони це тому, що значна кількість любителів чаю п’є свої пуери молодими.<br /> <br />Насправді самé виготовлення чаю також має починатися з “тіла”, що ми вже неодноразово обґрунтовували в наших статтях: кожну стадію чайного виробництва визначають попередні кроки. Для того щоби створити добрий чай, як завжди кажуть китайці, необхідна взаємодія Неба, Землі й людини. Небесну частину можна розглядати як усі космічні й духовні аспекти екології, куди не може втрутитися концептуальний розум, разом із погідними умовами – належними опадами й кількістю сонячного світла, й усе це в свій час, через що, власне, як і з вином, чайні фермери мають чудовий урожай тільки раз на кожні сім чи десять років. До земної частини файного чаю відповідно можна було би віднести духів землі, яких ушановує традиційна китайська культура, а також мінерали й стан навколишнього середовища, в тому числі різновид і особистий стан здоров’я дерева, фактори на кшталт чи розмножується чай насінням, залишається природне біорозмаїття і под. Тоді людський елемент був би майстерністю, необхідною для збирання врожаю у правильний час і належним чином, а також величезною кількістю навичок обробки, яких потребує сушка чайного листя заради створення найкращого з можливих чаїв, доступних завдяки єднанню Неба й Землі. Звісна річ, сюди ж ми могли би додати й того, хто буде заварювати і хто є продовженням цього процесу – того, хто візьме сухе листя і приготує його у спосіб, яким розкриє його найвищий потенціял і закінчить мистецьку працю, розпочату фермером. У свою чергу, та людина, коли заварюватиме, також повинна зважати на те, що надали їй Небо, Земля і майстерність фермера, щоби створити потім у чашці з цього сухого листя витвір мистецтва.</p>
<p>Оскільки кожен попередній крок визначає наступний, погода й духовний вплив Неба обумовлюють, де посадити дерево. Стан саду та його місце розташування створюватимуть різновид, який потім визначатиме час збору врожаю. Врожай, у свою чергу, формуватиме підв’ялювання та инші стадії обробки тощо... У зв’язку з цим ми усвідомлюємо, що <em>ча ті</em>, "тіло чаю", завжди є вкрай важливим аспектом його загальної якости й тому є суттєвою частиною того, що ми повинні навчитися оцінювати в чаї, як через те, що воно визначає принаймні половину якости будь-якого чаю, так і тому, що воно також впливає на спосіб обробки, особливо в руках майстра, який завжди пристосовується до окремого, специфічного листя, що знаходиться перед ним.</p>
<p>Ці два "Чаї місяця", жовтня і листопада, є рідкісною можливістю спробувати скуштувати те, що залишається за межами обробки – <em>ча ті</em> чи "тіло чаю" – адже вони обидва майстерно виготовлені з тих самих дерев Си Дзі Чвень (Си Цзи Чунь, Si Ji Chun) одного й того ж врожаю весни цього року. Вони мають одне тіло, а це означає, що як тільки ви скуштуєте те, що закладено обробкою, те, що залишиться, і визначатиме <em>ча ті</em>. Так само цей експеримент міг би з легкістю іти й зворотнім напрямом: як тільки ви визначите, чим є “тіло чаю”, потім уже можна буде “скуштувати” й обробку. Якщо маєте инші чаї з одного реґіону, ви тоді теж могли би визначити майстерність виготовлення. Наш дослід можна так само проводити як від залишків обробки, так і від "тіла чаю".</p>
<p>Звісно, буде корисним заспокоїти розум і залишити в нерушності тіло. Одна стара китайська приказка мовить, що “любитель чай смакує ротом, тоді як майстер усім своїм тілом його відчуває”. Хоч аромат і смак є аспектами всього чаю разом з <em>ча ті</em>, існує і дещо инше. Зосередьтеся на <span style="text-decoration: underline;"><a title="Десять якостей чудового чаю" href="index.php?option=com_content&amp;view=article&amp;id=45:the-characteristics-of-fine-tea&amp;catid=23:gongfu-cha-tips" target="_self">Десяти якостях файного чаю</a></span> і особливо зверніть увагу на Ці. Чим спокійнішими ви будете, тим краще вам це вдасться. Чайні мандри винагороджують тишу й спокій більшими й глибшими відтінками смаків, ароматів, відчуттями й підходом до енергії (Ці) самого чаю. Таким чином, Ча Дао є розвиванням себе, що змінює нас настільки, наскільки й ми змінюємось заради того, щоби зустріти чай на глибшому рівні. Иншими словами, коли ми розвиваємо чутливість, нас заохочують робити це через ширше й глибше оцінювання чаїв, які ми п’ємо.</p>
<p>Також, коли ви намагаєтеся навчитися, як куштувати <em>ча ті</em>, корисно заварювати чай у спосіб, що перебільшує той, до якого ви звикли. Як завжди каже Майстер Лінь: “Останнє, що входить, є першим, що виходить”, а отже при заварюванні чаю першим, що ви відчуватимете, буде смак його зберігання, потім виготовлення, а вже наостанок ви сприйматимете листя як таке. Це означає, що ви повинні помітити багато характеристик у пізніших настоюваннях, що і буде спільним для цих двох Чаїв місяця, адже вони зроблені з однієї сировини.</p>
<p>Навчання відзначати, цінувати й оцінювати тіло чаю зближує нас з Природою, яка простягається далеко за його межі – з Небом і Землею, представником яких він є. Це дає нам змогу не тільки оминати всі маркетингові ходи й ковтати по-своєму всі ті адаптації, за допомогою яких прикриваються помилки чи приховується факт того, що сад/різновид/клімат цього року не були ідеальними, й через що ми маємо перед собою нижчий ґатунок сировини. Иноді фермери сильно вижарюють чаї, щоби сховати подібну низьку якість листя. Буртування шу пуерів зараз теж є одним з прикладів цього. (Традиційно майстерність буртування шу пуерів брала до уваги якість листя.) Навчившись куштувати “тіло”, ми зможемо обходити те, що закладається людиною.</p>
<p><span style="text-decoration: underline;"><a title="Тіло чаю. Закінчення" href="index.php?option=com_content&amp;view=article&amp;id=150:body-of-tea-2&amp;catid=2:uncategorised" target="_self">Закінчення статті</a>&nbsp;</span></p>
<p>&nbsp;</p>
<p style="text-align: right;"><em><span style="font-size: 10pt;">Статтю було перекладено за матеріялами<br />жовтневого часопису&nbsp;</span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;2019-го року<br />спеціяльно для <em>TeaHut.com.ua</em></span></em></p>