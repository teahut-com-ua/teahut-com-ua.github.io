---
posted: false
title: "Розуміння Ча Ці"
subtitle: "Частина II"
author: "Ву Де"
description: Будь-яке обговорення даоського світогляду має торкатися розуміння Ці. Проте, так само як і з Дао, якщо ви не мали безпосереднього її переживання...
heroImage: "/UnderstandingChaQi2.jpeg"
pubDate: 2021-04-23
category: ["Статті"]
---
import { Image } from 'astro:assets';
import Image1 from "/src/assets/articles/understanding-cha-qi/understanding-cha-qi5.jpeg";
import Image2 from "/src/assets/articles/understanding-cha-qi/understanding-cha-qi6.jpeg";
import Image3 from "/src/assets/articles/understanding-cha-qi/understanding-cha-qi7.jpeg";
import Image4 from "/src/assets/articles/understanding-cha-qi/understanding-cha-qi8.jpeg";
import Image5 from "/src/assets/articles/understanding-cha-qi/understanding-cha-qi9.jpeg";


<section style="font-size: 1rem; padding-left: 1rem; margin-bottom: 2rem;">
    _Початок:_ [_Частина І_](/library/understanding-cha-qi/)
</section>


<section style="font-size: 0.9rem; font-style: italic; padding-left: 30px; margin: 2rem 0 1rem 0; text-align: right; text-wrap: balance;">У другій частині нашого дослідження “Ча Ці” Ву Де дає нам кілька практичних порад для того, щоби почати відчувати й працювати з Ці у своїй чайній практиці. Після того він розповідає про деякі типи Ча Ці, що зустрічаються на Шляху.</section>

Ось кілька рекомендацій, які допоможуть вам почати розкривати чутливість до Ці в чаї. Ці методи є швидше пропозиціями – способами, які чайні ветерани використовували, коли навчали тих, хто п’є чай, наближатися до Ча Ці за певний час. Це не закони, що викарбувані на камені, тому ви можете сміливо змінювати будь-який із них відповідно до ваших ситуацій. Зрештою, ви краще за будь-кого знаєте свої тіло й розум! Що розслаблює вас, і як зосереджувати свій розум на Ці, звісна річ, вирішувати вам.

Крім того, багато що з цих настанов розроблялося, так би мовити, для “тих, хто не практикує”. Иншими словами, часто ті, хто має практику медитації, Тайдзі, Ціґон (QiGong) тощо, доволі чутливі до свого тіла й не потребують таких значних упоряджень у своєму наближенні до Ці. Однак для тих, хто вже мав труднощі з розумінням ідеї “енергії” або “потоку” чи скептично до них ставиться, ці керівні принципи можуть бути корисними.

У нашій Традиції ми завжди приділяємо деяку частину своєї медитації практиці медитативної концентрації (_Самаді, Samadhi_), під час якої використовуємо своє дихання задля заспокоєння і зосередження розуму з метою розвинути здатність фокусуватися. Неважливо, новаки ми чи майстри, ми завжди практикуємо таким чином, адже коли приходимо й сідаємо на свою подушку для медитації, наш розум надто часто схожий на штормові хвилі – він розбурханий емоційною метушнею, професійними негараздами та иншими стресовими ситуаціями. Без спокою ми не зможемо ніколи зосередитися на відчутті тонших аспектів свого буття. Так само й під час пиття чаю майстер разом з учнями мають однаково використовувати певні вільні настанови, аби допомогти розуму заспокоїтися настільки, що можна було би усвідомлювати рух Ці крізь нас. Зрештою, зв’язок з цим аспектом нас самих ставатиме все легшим.

Усі ці підходи аж ніяк не є необхідністю для будь-якої чайної церемонії, хоча невдовзі ви зрозумієте, що всі вони допомагають робити чайний простір яснішим, спокійнішим і кориснішим на досвіді в тривалій перспективі, і це вже не згадуючи про Ці та її правильне розуміння. Для нас розвиток Ці є дуже важливою частиною Ча Дао, без якої ми не бачимо свого існування.

<p>&nbsp;</p>
#### Відповідний час

Треба бути впевненим, що для свого чаювання ми приділили достатньо часу. Особливо це важливо початківцям. Розум ніколи не заспокоїться, якщо вас турбуватимуть ваші зобов’язання. Коли ми поспішаємо, а він стрибає по наших минулих справах чи тих, які ще маємо зробити, ми ніколи не будемо достатньо спокійними, щоби відчути ті тонкі зміни, що відбуваються в нас. Це наче намагання зазирнути углиб води стрімкої, бурхливої річки.

Ви заспокоїтесь і відчуватимете Ці значно легше, якщо вашу увагу ніщо не відвертатиме. З цієї причини краще _вимкнути свій мобільний телефон_, аби будь-який зовнішній вплив не міг потурбувати вас чи когось иншого з присутніх. У декого може виникнути бажання зробити певну дихальну практику чи послухати якусь заспокійливу музику. А можливо вам просто треба посидіти спокійно кілька хвилин, перш ніж навіть братися до свого чаю, дозволивши турботам світу щезнути з очей, щоби жоден аспект церемонії не виконувався поспіхом. Якщо це допоможе, то подумайте про вільність, яку ви маєте на цей день: “Я хочу бути тут! Це те, що я бажаю робити зараз – пити Чай. Окрім цього на сьогодні я не маю инших справ”. Як і лінивого ранку суботи чи в день відпустки половина розслаблення і спокою приходить тільки від усвідомлення того, що наш час дійсно вільний, що нам справді нема про що хвилюватися наступної частини дня (чи, можливо, ранку, по обіді тощо).

<p>&nbsp;</p>

#### Оточення

<Image class="float-right" src={Image1} alt="Чайний будиночок" />

Традиційно більшість чайних кімнат завжди були оформлені просто, однак несли в цій простоті якусь свою вишуканість. Світло в кімнаті має бути м’яким і притлумленим, і вона повинна бути тихою. Крім того, краще, коли ваш чайний простір комфортний і добре провітрюється. Декорації, що сприяють розслабленню, як-от дерева бонсай, квіти чи якась чудова каліграфія, завжди вітаються. І хоч багато майстрів схиляються до простоти в чайному посуді, рівно як і в декорі, насправді важливо лише те, щоби вони не відволікали від досвіду самого чаю.

Гарне _часі_ (_chaxi_, чайна сцена) – чудовий спосіб підкреслити чаювання і відсвяткувати “єдину зустріч, єдиний шанс”, де ми маємо зустрітися Тут і Зараз. Квіти, святощі, свічки, якісь красиві предмети з природи (камінчики, гілки дерева тощо) – все це допомагає наповнити простір заспокійливою енергією, від чого наша чутливість до Ці підвищується. Немає необхідности якось додатково витрачатися на створення чудового _часі_, адже сутність тут у тому, скільки ви вкладаєте від свого щирого серця в цю подію.

Атмосфера повинна мати загальне відчуття спокою. У найкращих чайних домах чи чайних просторах вона майже одразу налаштовує вас почуватися спокійно й затишно. І чим більше ваші тіло й розум залишатимуться непорушеними, тим легше буде розпізнавати тонкі відчуття в тілі.

Часто допомагає вбратися в якийсь вільний і зручний одяг. Приміром, наше домашнє вбрання сприяє розслабленню вже лише через те, що воно пов’язано з ним. Коли вам треба розслабитися, то почуватися комфортно – найголовніше. І як ми казали, зосередившись на таких речах, як мати достатньо часу для цілковитої насолоди Чаєм, робити це в спокійному оточенні й убиратися в зручний одяг, окрім допомоги зі створення середовища, сприятливішого до переживання Ці, трансцендентности чи Дао – усе це зробить ваше чаювання просто значно приємнішим.

<p>&nbsp;</p>

#### Спокій

Чаювання містить у собі деякий спокій, і, можливо, це найважливіший аспект самого навчання відчувати Ці. Часом наші голови переповнюють бурхливі думки, сумніви й турботи, і ми можемо завітати до чайного простору з усіма видами стресу й тривог. Незалежно від того, визнаєте ви Чай за Дао, сприймаєте його як захоплення чи просто як напій, усі ті, хто п’є його, мають дещо спільне: вони хочуть отримати трохи розслаблення, спокою і тиші – якийсь час перепочити від тиску повсякденного життя. З цієї причини трохи спокою піде на користь будь-якому чаюванню.

Звісна річ, иноді наш чай є світським, і ми використовуємо його, щоби створити комфорт для своїх друзів, допомогти їм почуватися невимушено в компанії одне одного. Проте більшість із тих, хто п’є чай (окрім чайних бізнесменів), зможуть засвідчити, що такі дружні зустрічі становлять найменшу частину їхніх чаювань. Найчастіше наш щоденний чай – це тільки ми й Листя. Тож якщо це колись і буде для нас Дао, спокій, як такий, є найголовнішим.

Розмови тільки стимулюють розум фокусуватися на зовнішніх подіях, а не зосереджуватися на тілі, Ці й чаї. Ми ще не зустрічали такої людини, яка могла би повністю відчувати своє тіло, смакові рецептори, нюхові відчуття тощо й одночасно підтримувати бесіду. Ми не можемо приділяти увагу Чаю і в той же час спілкуватися на сторонні теми, адже це просто неможливо. Розмова тільки віддаляє нас від моменту. І ми би сказали, що те ж саме відбувається і з конспектуванням. Може виникнути бажання занотувати якісь свої переживання, проте чим більше енергії приділяти цьому внутрішньому діялогові, тим менше ми будемо занурені в теперішній момент і ті відчуття, що є зараз. Замість того щоби перебувати в тому просторі, який створює для нас Чай, ми хочемо поспілкуватися самі з собою чи з кимось із майбутніх слухачів / читачів. Дивина та й годі...

Спробуйте знайти якийсь спосіб почуватися комфортно в тиші. Може посприяти, якщо протягом чаювання ви заплющуватимете очі якомога частіше – це спрямовуватиме увагу всередину, до відчуттів у тілі, і зупинятиме нашу природну схильність відволікатися.

Зрештою, ви навіть почнете жадати тиші. Ми бачили чимало балакунів (разом зі мною) – незалежно від того, наскільки говіркими вони були чи наскільки незручно почувалися в тиші, особливо коли це відбувалося на людях – які затишно мовчали годинами під час того, як пили чудові чаї.

Зовнішня тиша нагадує нам про Спокій наших сердець, від чого з’являється можливість відпочинку в цьому просторі. Із часом ми розвиваємо здатність перебувати в спокої навіть у шумі. Хай там як, а Чай винагороджує тишу. Иноді, коли хтось залишається спокійним, то помічає щось нове у своєму чаї, який він уже давно п’є щодня. Коли ми зосереджено підходимо до нього, розкриваються нові виміри, часто вельми здорові й благодатні.

Коли починаєте свої чаювання в тиші, то потім, якщо вам захочеться перейти до бесіди, ви відчуваєте, що вона йде від серця. Тоді виявляється, що ви розмовляєте про речі, які для вас важливі.

Ви можете помітити, що деяка спокійна музика (зазвичай без слів) також допомагає надихати ваших гостей на занурення в себе та якось инакше поєднує їх із Чаєм, самими собою і цим простором. Чай і музика парувалися тисячоліттями й добре працювали разом у злагоді. Тому підібрати відповідну музику для чаю також є великою радістю!

<Image class="align-center" src={Image2} alt="Їжа" />

#### Дієта

Слід пам’ятати, що Ча Дао – це значно більше, ніж просто бути спокійними під час перебування у своїх чайних кімнатах і отримувати насолоду від самих себе. Тим, хто мав переживання глибокої тиші, потім було би неможливо вийти з цієї кімнати й прожити решту свого життя якимось нездоровим способом. Адже насправді людина, не трансформована переживанням трансцендентности як такої, не змогла би мати дуже глибокий досвід.

Коли людина по-справжньому відчуває гармонію життя, прожитого природно, у здоров’ї і з Дао, то жити тепер по-иншому стає їй значно дискомфортніше, адже вона гіперчутлива до тонких відмінностей свого існування, спричинених такими речами, як їжа, навколишнє середовище, напруження тощо.

Чим тоншим стає наш розум, тим глибшає усвідомлення простої істини: ми є тим, що ми їмо, рівно як і тим, що п’ємо, і так багато від нашого зв’язку з Чаєм ми отримуємо саме через те, що він “споживається”, поєднується і стає частиною нас. Ми стаємо Чаєм, тому що ми п’ємо його, і він також стає нами. Так само це стосується і того, що ми їмо.

На то є поважна причина, у силу якої ті, хто практикує медитацію, завжди просувають здорову, легку вегетаріянську дієту. Вживання м’яса грубіше, важкіше, воно притирає наші чуття. Коли ми їмо багато їжі, де його достатньо, то почуваємося сонними, тупими й несприйнятливими. Чайні майстри також помітили, що набагато складніше відчувати своє тіло й сприймати Ці, якщо вживати стільки важких продуктів. Окрім самого м’яса, не можна очікувати чутливости від свого організму, якщо постійно їсти шкідливу їжу. Коли зв’язок людини з тілом настільки млявий, що вона не сприймає вплив подібного сміття на своє буття, то хіба можна взагалі сподіватися на наближення до значно тонших аспектів існування?..

Неодноразово ми будемо під’їдати щось легке перед чаюванням. Найкраще приступати до свого чаю з трохи наповненим шлунком. Якщо ви питимете натщесерце, то від цього може виникнути легкий дискомфорт, а сповнений шлунок притупить вашу здатність смакувати, чути запахи й, звісна річ, сприймати відчуття, спричинені Ці. Чітке відчування власного тіла загалом є чудовою відправною точкою. Навіть якщо ви не вегетаріянець, їсти перед чайними церемоніями тільки овочі може бути корисно – це надасть вам відчуття легкости в тілі й кращої чутливости, що сприятиме вашому досвідові Ці.

<Image class="align-center" src={Image3} alt="Чайна кімната" />
<p>&nbsp;</p>

#### Типи Ча Ці
Здебільшого Ча Ці проявлятиметься за одним із кількох загальних шаблонів, але кожне чаювання матиме незначні відхилення, навіть якщо один і той самий чай питиметься двічі. Звісна річ, кожен момент яскравий і новий, бо на кожне чаювання ми приходимо з різними тілом і розумом.

Зрештою, Чай і Ці не просто чашка настою – це також і взаємодія цього настою з людиною, а вони обидва постійно змінюються. Кожна окрема церемонія відрізняється від усіх попередніх – одне це заварювання, навіть листя саме, також змінюватимуться, хоч ця церемонія і відбуватиметься лише на тиждень пізніше. Ось кілька загальних закономірностей у тому, як проявляється Ча Ці:

##### _У голові_

* Ці може прямувати до точки _Бай Хвей_ (_bai hui_, "точка Ста зустрічей"), лоба чи до задньої частини мозку, якщо вона достатньо сильна. Це викликатиме щось схоже на відчуття наповнености чи затерплости всього тіла.
* Иноді ви можете відчувати свербіж, чи як горять ваші щоки. Від цього часто хочеться помасажувати очі, брови чи акупунктурну точку, що називається “_тай ян cюе_ (_tai yang xue_)”.
* Ці може обертатися навколо голови за спіраллю.
<br />

##### _У тілі_   

Здебільшого рух _Ці_ в нашому тілі можна розкласти на два різних шаблони: перший – це коли вона перекочується туди-сюди хвилями тонких відчуттів. Иноді вона може закручуватися спиралями навколо нашого тіла. Другий – щось на зразок тонкої пульсації чи ритму всередині тіла.
* Ви можете відчувати рух, що нагадує гикавку, коли ці піднімається всередині. Насправді то не гикавка, але вона дещо схожим чином збуджує вглибині.
* Сприйняття тих відчуттів, що піднімаються спинним хребтом, часто через _ду май_ (_du mai_ – меридіан, що проходить уздовж хребта).
* Иноді в людей виникають деякі блокування, спричинені нездоровими частинами тіла чи поганим харчуванням. Коли такі блокування знімаються, вони можуть викликати випотину чи навіть різкий біль у місцях акупунктурних точок. Подекуди зняття блокувань призводять до потовиділення, жару чи до прискореного серцебиття, хоча це може бути й наслідком природи самого чайного листя. Якщо подібне відчуття пов’язано з рухом Ці, то воно має піти на спад за декілька проходів.
* Инколи первісний вплив Ці може спричинити вилив емоцій. Я сам бачив, як декілька людей плакали, коли вони вперше сприймали свою Ці, і ніхто з них не міг пояснити це згодом. Думаю, иноді, коли Ці розкривається, вона проривається крізь тривогу чи напруження, які ми носимо в собі, і емоції вибухають як гній, що може пирснути з рани, яку вже треба розрізати. Колись на чаюванні ми пили дуже старий пуер. Для моєї дружини це було вперше в її житті. Несподівано через двадцять хвилин вона вийшла. Я пішов перевірити, що з нею сталося, і знайшов її надворі зі сльозами на очах. Я попитав у неї, що сталося. Проте, зрозумівши, що сама не знає причини такої реакції, вона навіть почала сміятися через абсурдність своїх сліз. Я також бачив, як декілька людей несподівано заходилися реготом і тим самим змушували сміятися всіх присутніх.
* Иноді Ці рухається по шкірі, а подеколи зачіпає все глибоко всередині. Якщо чай доволі сильний, енергія може охопити теплою вібрацією все тіло, що відчувається як поколювання чи мурашки.

Є такі чаї, з якими відчуваєш, що Ці наче стікає на тебе зверху, наче знаходишся під душем.

##### _У руках і ногах_

* _Ці_ найлегше відчути, коли вона рухається вниз по руках від ліктів до долонь і потім далі до пальців. Це часто призводить до легкого “затерпання” в них. Може відчуватися як незначне поколювання в пучках пальців, що не є незручним, а швидше корисним для концентрації.

<Image class="align-center" src={Image4} alt="Людина демонструє свої долоні" />

<p>&nbsp;</p>
#### М’яка Ча Ці (Їнь)

Розглядаючи дуже давнє традиційне зображення Їнь-Ян, можна бачити, що й біла Їнь, і чорний Ян мають у собі зародки одне одного, а отже вони знаходяться в залежности одне від одного й не можуть виникати без протилежного. Инакше кажучи, не існує чистої енергії Їнь, оскільки вона завжди матиме елементи своєї протилежної частини. Їнь представляє темряву, пасивність і жіночність. Вона стосується глибшої інтровертної природи речей, яка приймає – руху всередину, м’якого й тонкого. Це вмирання і закінчення всіх речей. Даоська новела династії Сон “Семеро даоських майстрів”, яку так красномовно переклала Єва Вон, розповідає про духовнішу сторону цих енергій наступне: “Ян є чистим інтелектом, що породжує концепції. Їнь – то сприйнятлива тиша, яка осягає все внутрішнім чуттям”.

Цей різновид Ці заспокоює розум і створює спокійні, легкі відчуття. Він витончений і часто призводить до лагідного внутрішнього ритму. Лагідність може збільшуватися поступово, проте навіть коли сприйняття поглинається нею, цей тип Ці лишається світлим і невагомим. Він м’який і комфортний. Зазвичай, їнська енергія глибша й вона більше поглинає, а також довше триває за свою протилежність. Їй необхідно значно більше часу на те, щоби набрати сили. Вона як вода, що так повільно стікає вниз, та коли вона стає великою, її міць і тривалість не порівняти з Ян.

#### Дужа Ча Ці (Ян)

Ян стосується чоловічого, зовнішнього розкриття енергії. Це народження, творчість і успішний рух назовні. Ця енергія жвава й швидка, що виникає несамовито й пристрасно, та зрештою вигорає до чорноти. Це сонце вдень і зростання живих істот.

<Image class="float-right" src={Image5} alt="Чаша з чаєм у руках людини" />

Цей сильніший тип Ча Ці часто приголомшує вас одразу з першим ковтком чи навіть запахом. Деякі чаї змушують Ці підніматися аж до самої маківки після першого відчуття смаку, викликаючи закляклість, що нагадує відчуття безпосередньо перед непритомністю. Такий різновид Ці часто спричиняє грубіші прояви на кшталт випотів, жару чи прискорення пульсу. Однак після того як усі проходи й завали розчищені, людина зазвичай почувається комфортно. За нашими спостереженнями, сильніша, янська енергія здебільшого дотримується двох загальних шаблонів: перший має меншу щільність, від чого ви немов би відчуваєте розриви, що існують між атомами вашого тіла. Рух або пульсація відбуваються повільніше та мають більші проміжки між так званими “довжинами хвиль” вібрацій у тілі. Другий різновид рухається швидше й відчувається як потужний струм надто великої кількости малих частинок, які неможливо розрізнити поміж собою. Цей тип Ці має вищу щільність і часто зливає все тіло в єдиний потік хвиль, які жваво вібрують.

<p>&nbsp;</p>

Сподіваємось, за допомогою цих рекомендацій ви почнете використовувати Чай задля плекання Ці, якщо ви ще не взялися за це. Таким чином ми можемо оцінювати й усвідомлювати ще один чайний вимір. І ось що важливо пам’ятати: ми не припускаємо, що Ці значно приємніша за инші аспекти Чаю, такі як смак, аромат чи відчуття в роті, а швидше є тим, без чого ваш чайний досвід залишатиметься неповним. До того ж, плекання Ці відіграє велику роль у всьому тому, що робить Чай Дао, Шляхом, адже саме завдяки йому ми знаходимо зв’язок із Усесвітом навколо нас, нашим внутрішнім Спокоєм, а також одне з одним.

<section style="font-size: 1rem; padding-left: 1rem; margin-bottom: 2rem;">
    _Повернутися до:_ [_Частини І_](/library/understanding-cha-qi/)
</section>

<p>&nbsp;</p>
<p align="right" style="font-size: 0.9rem;">_Статтю було надруковано в жовневому числі_<br />_часопису_ <a title="globalteahut.org" href="http://www.globalteahut.org/" target="blank" rel="noopener">_"Всесвітньої Чайної Хатинки"_ </a>_за 2014 рік._</p>