---
title: "Простота й Чай"
subtitle: ""
author: ""
description: У наші дні простота й беззмістовність стали найрідкіснішими предметами споживання. Пошуки простору, де були би відсутні безлад, гамір і руйнування...
pubDate: 2018-06-01
posted: true
category: ["Статті"]
---
import Image1 from "/src/assets/articles/tea-of-the-month/2016-05-stream-enterer/si-ji-chun1.jpg";


<p>У наші дні простота й беззмістовність стали найрідкіснішими предметами споживання. Пошуки простору, де були би відсутні безлад, гамір і руйнування, безумовно становлять для нас неабиякий виклик. Китайською, слово, що визначає поняття «мудрець, святий», передається як "горянин (<em>сянь жень, xian ren,</em> 仙人)". Були такі часи, коли єдине, що вимагалося зробити задля знаходження самотності та спокою – це піднятися в гори. Китайські скелі й бескиди були вкриті хмарами, їх не торкалася дорожна курява міст. В ті часи вважали, що єдиною причиною, через яку хтось наважиться усамітнитися – віддалитися від цівілізації – є пошук духовних осяянь, і тому будь-хто, з ким ви могли стикнутися в горах, швидш за все буде святим. Окрім того, "святі", за даоською філософією, не могли бути відокремлені від самої Природи – "святість" через своє визначення і є гармонією з Нею. То ж де краще шукати ці спокій і гармонію, як не в первісності гір?</p>
<p>Зараз усе змінилося. Ми маємо шукати гори всередині себе. Зрештою, мудреці давнини теж заглядали вглиб. Є така стара приказка про те, що "легко бути мудрим у горах, залишатися ним посеред міста вже буде важче, але найвищої майстерності досягає той, хто знаходить спокій у палаці імператора". Зовнішня тиша допомагає нам досягати внутрішнього безгоміння, та кінець-кінцем значно корисніше відпочивати в нерушності, на яку не впливають зовнішні обставини – в спокої, що може витримувати бурю. В иншому випадку тиша ця настільки крихка, що після першого ж літака, що пролітатиме над нашою головою, від неї не залишиться й сліду.</p>
<p>За даоськими поглядами злагода закладається через спокій і простоту. Каламутна вода все ще лишається чистою в природі – вона стала непрозорою лише через те, що її вивели з рівноваги. А для того щоби вона заспокоїлася, ми маємо просто облишити її на деякий час. Наша справжня природа яскрава й спокійна. І ті речі, що приносять нам найбільшу радість і тривалий спокій, часто є найпростішими: посидіти в медитації, нікуди не поспішаючи прогулятися десь на природі чи попити чаю. Вони також є і тими подарунками, що зближують нас один з одним. В матеріальному світі ми конкуруємо і озброюємось. Ми зайняті тим, що досягаємо і накопичуємо. Але в духовному світі треба відпускати, поступатися і знаходити місце для того, щоби цінувати прості речі. І якщо мова йдеться про чай, то чим простішими вони будуть, тим краще.</p>
<p>Надто часто ми шукаємо рідкісного, ексклюзивного і особливого переживання; як зазначує наш брат Алек Бріджес (<em>Alec Bridges</em>), ми "<span style="text-decoration: underline;"><a title="Alec Bridges - Signs" href="https://alecbridges.bandcamp.com/track/signs" target="_blank" rel="noopener">потребуємо якогось знаку</a></span>". Але тоді ми втрачаємо те, що знаходиться прямо перед нашими очима – цінність самого життя. Так само і наші чайні дослідження можуть перетворюватися на це: ми шукаємо якісь величні, чудові чаї і забуваємо навчатися тому, як насправді насолоджуватися ними в своїх серцях; як налаштовувати час і простір, щоби просто сидіти й цілковито вбирати чай усією своєю сутністю. Чаї, такі як цього місяця, є важливими час від часу – вони повертають нас до основ. "<span style="text-decoration: underline;"><a title="&quot;Храм, оповитий хмарами&quot;" href="index.php?option=com_content&amp;view=article&amp;id=125:2018-cloud-temple-green-tea&amp;catid=24:tea-of-the-month-brewing-tips" target="_self">Храм, оповитий хмарами</a></span>" допомагає заземлюватися й збирає нас, з якоюсь такою чистотою, на яку навіть поезія не в змозі надихнути. Подібні чайні зібрання змивають усі залишки попередніх і відновлюють наш розум новачка.</p>
<p>Час від часу ми всі докладаємо значних зусиль у своїй практиці і робимо це різними способами. Ми можемо ставати наполегливішими в своєму зосередженні на церемоніяльному аспекті і часто випускаємо з уваги те, що чай також сприяє спілкуванню, і що окрім церемонії він ще є і цілющим напоєм. Ми забуваємо дивитися на речі простіше і не дозволяємо собі просто випити кухлик чаю на роботі чи то на кухні під час бесіди зі своїми матусями. В инших випадках, коли стаємо надто серйозними в своїй гонитві за досконалою чашкою, збираючи якийсь міфічний і часто коштовний чайний посуд, ми набуваємо снобізму щодо якості чаю, начиння й покращення своєї майстерності в заварюванні. Панацеєю від усього того є проста чаша, сповнена якомога простішого чайного листя: чиста, як вода; гірка, як життя; і така ж духмяна, як наша Матінка Земля, що живить нас. Таким чином, коли все з якості, культури, ідей, історії та народної творчості прибирається, ми вертаємося до того, чим Чай насправді є: теплом, листям і водою в простому глиняному посуді.</p>
<p>&nbsp;</p>
<p><img style="display: block; margin-left: auto; margin-right: auto;" src="images/articles/SimplicityandTea.jpg" alt="SimplicityandTea" /></p>
<p>&nbsp;</p>
<p style="text-align: right;"><em><span style="font-size: 10pt;">Стаття виходила в травні<br />в журналі&nbsp;</span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;за 2018-й рік<br />Перекладено спеціяльно для <em>TeaHut.com.ua</em></span></em></p>