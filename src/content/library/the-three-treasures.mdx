---
title: Три Дорогоцінності.
subtitle: ""
author: Ендрю Тейлор
description: "Китайську космологію визначають три Дорогоцінності: Дзін, Ці та Шень. Протягом сторіч вони сповнювали її багату культуру, міфологію, медицину і навіть щоденне життя..."
pubDate: 2015-10-24
posted: true
category: ["Статті"]
---
import Image1 from "/src/assets/articles/ThreeTreasures/ThreeTreasures1.jpg";
import Image2 from "/src/assets/articles/ThreeTreasures/ThreeTreasures2.jpg";
import Image3 from "/src/assets/articles/ThreeTreasures/ThreeTreasures3.jpg";
import Image4 from "/src/assets/articles/ThreeTreasures/ThreeTreasures4.jpg";


<p align="right" style="text-wrap: balance; margin-bottom: 2rem;">_Китайську космологію визначають три Дорогоцінності: Дзін (精), Ці (氣) та Шень (神). Протягом сторіч вони сповнювали її багату культуру, міфологію, медицину і навіть щоденне життя. Енді стисло представляє ці три основних енергії, що допоможе нам встановити зв’язок між ними._</p>

<img src={Image1.src}  class="float-left" alt="Дзін, Ці, Шень" />
Якщо ви дізнаєтесь більше про китайську культуру з її багатющими традиціями, віруваннями та практиками, ви відкриєте, що принципи, на яких усі вони ґрунтуються, зовсім не відрізняються і походять з однієї основної філософії. Рухи як майстрів каліграфії, так і майстрів бойових мистецтв беруть початок із центру чи Дань Тяню; і фермер, і ворожка використовують місячний календар з метою спрогнозувати врожай або визначити сприятливу дату одруження; а обідній суп містить ті ж самі складові, котрі допомагають очистити кров і покращити зір, що і ліки китайського доктора. І так багато з цих аспектів китайської культури — від мови й релігії до чаю, медицини, поезії, мистецтва та ремісництва — пов’язано зі Шляхом Неба і Землі (Ян та Інь). Давні даоси вважали, що Людина знаходиться між Небом і Землею, оскільки у взаємовідносинах між ними трьома не існує розмежування. Те, що залежить від Неба і Землі, також залежить і від Людини. Отже, жити згідно Дао означає жити в гармонії з енергією Неба і Землі.

Тому мудреці гостро усвідомлювали свої енергетичні тіла і життя вони спрямовували на розвиток і збереження своїх енергій. Давня китайська культура розглядала здоров’я, яке ґрунтується на трьох особливих субстанціях чи енергіях, відомих як “Три Дорогоцінності” чи “_сань бао_” (san bao, 三寶): Дзін (Jing, 精), Ці (Qi, 氣) та Шень (Shen, 神). Вони можуть бути перекладені як “сутність”, “життєва енергія” та “дух-розум”, хоча зрозуміти їх за допомогою наших відповідників навряд чи можливо. Пропонуємо вам заглибитися в ці концепції, що беруть свій початок у часи Лао Цзи та Жовтого Імператора…

<p style="text-align: end; color: var(--green)">_Дао народжує Одне,<br />Одне породжує Двох,<br />Два дають початок Трьом,<br />А Три народжують усі речі._</p>
<p style="text-align: end;">_"Дао Де Дзін" (42 джан)_</p>

<p>&nbsp;</p>

<figure>
  <img src={Image2.src}  class="align-center" alt="Три дорогоцінності Чаю" style="border-radius: 50%;" />
  <figcaption style="font-size: 0.9rem; text-align: center;">
    Листя, вода і вогонь — Дзін, Ці й Шень Чаю
  </figcaption>
</figure>

<p>&nbsp;</p>
### Перша Дорогоцінність
Перша Дорогоцінність — Дзін (сутність, Jing, 精), є первісною життєвою силою, справжнім Ян життя та корінням нашої вітальности. Ранні китайські тексти з медицини посилаються на Дзін як на основу людського тіла, з якої утворюються вся наша кров і рідини. Це є матерія, яка однаково сприяє розвиткові нашого тіла й сексуальному відтворенню разом із контролюванням народження й зростання, та зрештою вона згасає, бо ми старішаємо до смерті. У широкому розумінні Дзін надає нашим тілам форму й сутність і через генетичний код пов’язує нас із нашим спадковим минулим. Із Трьох Дорогоцінностей вона має найближче відношення до нашого фізичного тіла, що виявляється сім’ям у чоловіків і допомагає створювати мозок у наших кістках.

У парадигмі китайської медицини Дзін класифікується двома типами. Перший — це наш генетичний код, що передається нам від батька й матері та тягнеться далі в минуле до предків наших предків, відомий як Донебесна Дзін (_xian tian zhi Jing_, 先天之精), дослівно — “Сутність Ранніх Небес”. Це можна розглядати як запас, який ми отримуємо, коли входимо в цей світ. Після народження вже Післянебесна Дзін (_hou tian zhi Jing_, 後天之精), або ж “Сутність Пізніших Небес”, — другий тип Дзін, яку ми самі будемо отримувати з дитинства через поглинання їжі й води.

При народженні наша Дзін визначає конституційну силу тіла. Її нестача в ранньому віці може бути помічена як дуже повільне зростання чи недостатній розвиток головного мозку, кісток, зубів, структурна деформація та навіть розумова відсталість. У дорослих це виявляється через імпотенцію, болі в попереку, глухоту й облисіння, рідкішання або ж посивіння волосся. Зрештою повна втрата Дзін закінчується нашою смертю.

У традиціях Даосів зберігання Дзін практикувалося заради здоров’я та довголіття, і їхній спосіб життя разом із щоденними практиками так само був спрямований на це. Зі своїм ставленням до статевої функції та нирок скорочення частоти сексуальної активності або ж повний целібат (особливо взимку) вони використовували як одну з таких технік збереження. У наші дні плекання Дзін часто є лише способом життя заради підтримки доброго самопочуття — усе те, що включає в себе достатній відпочинок, здорову дієту відповідно до сезону, медитацію, Йоґу чи Ціґон. Китайські лікарські трави також відіграють важливу роль у її живленні. Найбільш поширеними Дзін-рослинами є кордіцепс, корінь рослини, відомої як “_хе шов ву_” (he shou wu, 何首烏), та ягоди ґоджі. Виснаження Дзін або ж “вичерпання Дзін”, як це ще часто називають, є причиною стресів, перевтомлення, споживання алкоголю чи наркотиків або надмірної сексуальної активності.

<p>&nbsp;</p>

### Друга Дорогоцінність
Серед Трьох Дорогоцінностей Ці (Qi, 氣), чи “життєва енергія”, є найбільш знаною на Заході. Вона також відома як “_прана_” в культурі Індусів. Ці є невидимою життєвою силою всередині всього й поза всіма перетворювальними процесами життя. Якщо Дзін є основою для людського тіла, то Ці — то основа для всього Всесвіту.

Усі рухи та перетворення у Всесвіті виникають з Ці. Вона має багато форм і функцій, і від її існування залежить людське життя. Ми постійно дихаємо Ці, їмо Ці та взаємодіємо з Ці кожного моменту свого життя. Від того, у якому стані знаходиться наша Ці, залежить і стан нашого здоров’я: будь-яка її нестача чи застій викличе дисбаланс у нашому організмі, утворюючи розлади функцій чи хвороби систем органів. Якщо Ці виснажена, то ми повинні підживити Її, а якщо десь утворюється Її надлишок — його треба усунути. Генерування Ці відбувається шляхом трансформації повітря, яке ми вдихаємо, та їжі, що їмо.

У нашому тілі Ці має п’ять основних функцій: активація, зігрівання, захист, перетворення та вміщування. Кожна з них пов’язана з усіма иншими. Ці всередині нашого тіла протікає системою меридіанів, або ж каналів, що знаходяться ближче до його поверхні. Ця система каналів, доступна із зовнішньої поверхні нашого тіла, пов’язана із системою внутрішніх органів на глибшому рівні. (Це пояснює, як акупунктура впливає на тілесні функції через вставляння голок у тіло в певних точках системи каналів.)

<img src={Image3.src}  class="align-center" alt="Малюнок даоса, який плекає Три Дорогоцінності" />

Наше положення та розташовування тіла впливає на протікання Ці всередині організму. Для практик Тайдзі, Ціґон та Йоґи підтримування правильного положення є основним принципом, який робить можливим потужне переміщення. У такий спосіб ми також можемо розглядати свою власну позицію в житті відносно того, що оточує нас, усі функції та взаємодії через Ці: роботу, родину, взаємовідносини, прагнення, духовність тощо. Який аспект нашого життя потребує підживлення? Що має пробитися крізь застій?

Так само як енергії Інь відрізняються від Ян, Ці може бути величною і нестримною або ж сконденсованою і тонкою. Енергетична різниця між питтям витриманого Пуеру та свіжого Вулону є очевидною, але чи помітите ви її, якщо рослину на вашому _часі_ (chaxi) пересунути трішечки ближче до краю? Чи зміниться ваша енергія, коли після якогось часу ходіння в блакитній сорочці ви одягаєте червону? Чи зможете ви відчути різницю в Ці між споживанням органічних та неорганічних продуктів? Авжеж, Ці знаходиться всюди!

Одними з найкращих способів підтримувати Ці в організмі є дієта й фізичні вправи. Даоська концепція “_Ян Шен_ (Yang Sheng, 養生)” чи “пестити життя”, яка означає плекання й виховання нашого розуму, тіла й духу, є поширеною в китайському суспільстві. Тут, на Тайваню, це можна побачити в усіх аспектах повсякденного життя: у рестораціях, де пропонують корисні страви, приготовані на китайських травах, або в парках, коли літні люди рано вранці рухають свою Ці, виконуючи Тайдзі, Ціґон чи якісь инші традиційні вправи для дихання-руху. Ще один приклад _Ян Шен_ стається протягом місяця після того, як жінка народжує дитину. Пологи для неї призводять до надзвичайної втрати Ці й крові, тому в цей час є вкрай важливим знову поповнити те, що було втрачено. Мати буде відпочивати весь місяць (це називають “zuo yue zi” чи “сидіти місяць”), за нею вдома доглядатиме її власна матір або ж доглядач у спеціяльному центрі, вона буде харчуватися за традиційною дієтою, щоби підживити Ці й кров. Звичайно, частиною цього режиму будуть і лікарські рослини. Найчастіше вживані китайські трави, що посилюють Ці й поліпшують травлення, дихання, імунну функцію та допомагають відновити кров, містять у собі женьшень, коріння астрагалу, лимонник і родіолу.

<p>&nbsp;</p>

### Третя Дорогоцінність
Наші перші дві Дорогоцінності поєднуються всередині тіла, перетворюючись на третю — Шень (Shen, 神), відому як “дух-розум”. То є енергія, яка стоїть за нашим ментальним, творчим і духовним існуванням, нашою свідомістю та усвідомленням, і та, що поєднує нас із Божественним. Якщо, як кажуть даоси, Небо і Земля зустрічаються в Людині, то Земна енергія є джерелом Дзін і Ці, а енергія Неба — це джерело нашої Шень. Вона знаходиться в самій серцевині, і її можна побачити крізь очі. Не дарма кажуть, що “Очі — то дзеркало душі”. На відміну від Дзін і Ці, Шень не передається нам від наших предків. Вона розвивається сама, у нашому повсякденному житті, культивується через медитацію, молитви, музику, танець, чай, мистецтво, письменництво чи будь-яку иншу творчу діяльність, що налаштовує нас на вищий стан свідомості.

Стан нашої Шень часто визначається тим, як ми обираємо проявляти себе у світі. Те, як ми ставимося до инших людей, а ще краще, як ми ставимося до _всього_ в цьому світі, викликає зміни в нашій Шень. Усі думки, наміри та взаємодії впливають на Неї, на наш дух. Чи в змозі ви ставитися до мирського, як до священного? Чи спроможні бачити світло, коли ув’язли в темряві? Для нас, _Чадзинів_ (Chajin), Чай служить способом створити простір для спокійного, тихого духу. Проте цей простір не обмежується нашою чайною кімнатою, і та врівноваженість, що відчувається під час чаювання, не полишає нас після того, як чайник вимито. Ми продовжуємо “заварювати Чай” протягом свого дня стосовно всього, що ми робимо, плекаючи всюдисущу, уважну та гармонійну Шень.

Яким чином Шень проявляється в нашому фізичному тілі, і як ми можемо очистити Її? У межах китайської медицини Вона пов’язана із серцевим органом. Тривога, занепокоєння, депресія і прискорене серцебиття — усе це може бути віднесене до затьмареної чи стурбованої Шень. Для того щоби очистити дух, радять будь-яку діяльність, що відкриває, рухає, пом’якшує і заспокоює Серце. Знайти своє власне Дао й жити цим — це, безумовно, з’яснить Шень. Гриби рейші високо цінуються в Даосизмі як чудовий засіб, що тонізує, врівноважує серце та заспокоює розум для медитації. І, звичайно ж, нам не треба шукати найкращий Шень напій, що тонізує, десь за межами свого чайного столу!

Із тою Мудрістю, яку передали нам давні мудреці, ми можемо сприяти своєму власному розумінню та з’єднанню з Небом і Землею. Ми знаходимося в точці перетину й маємо доступ до метод і ліків, щоби плекати свої власні Три Дорогоцінності: Дзін, Ці й Шень. І зараз від нас залежить, жити нам у гармонії з Великою Природою, виховувати свою власну життєвість і духом своїм дотримуватися Дао чи ні!

<img src={Image4.src}  class="align-center" alt="Людина торкається руками листя чайних кущів" />

<p>&nbsp;</p>
<p align="right" style="font-size: 0.9rem;">_Статтю перекладено за матеріалами жовтневого числа_<br />_часопису "<a href="http://www.globalteahut.org/" target="_blank" rel="noopener">Всесвітньої Чайної Хатинки</a>" за 2014 рік._</p>