---
title: "Тіло чаю"
subtitle: ""
author: ""
description: Кожна група любителів чаю використовує поняття “тіло чаю” по-своєму – цим самим вони вказують на різні аспекти того, що є засадничим для них...
pubDate: 2020-04-25
posted: true
category: ["Статті"]
---
import Image1 from "/src/assets/articles/tea-of-the-month/2016-05-stream-enterer/si-ji-chun1.jpg";


<p><img style="display: block; margin-left: auto; margin-right: auto;" src="images/articles/BodyofTea2.jpeg" alt="BodyofTea2" /></p>
<h1 style="text-align: center;"><span style="font-size: 18pt;">Тіло чаю. Закінчення</span></h1>
<p><span style="text-decoration: underline;"><a title="Тіло чаю" href="index.php?option=com_content&amp;view=article&amp;id=149:body-of-tea-1&amp;catid=10:articles" target="_self">1-а частина статті</a></span></p>
<p>Найкращий спосіб навчитися відчувати <em>ча ті</em> – спочатку розвинути свою чутливість. Цього можна досягнути очевидними способами на кшталт здорової їжі, хорошого сну й фізичних вправ, а також медитації. Другий спосіб отримати “тіло” свого чаю – того, що передувало його обробці – це, звісно, настоювати його значно більше разів. Для цього вам знадобляться добрі навички в заварюванні та вміння насолоджуватися пізнішими заварками. Ці пізніші настої мають неабищо, і ним варто насолодитися. Спробуйте заварювати свої чаї глибше й довше й навчитися цінувати пізніші заварки самі по собі, замість порівнювати їх із першими й відмічати, як же їх букет потоншав і наскільки втратив свій аромат. У пізніших настоях також достатньо Ці.</p>
<p>І, зрештою, навчіться цінувати аромати своїх чайних настоїв. Більшість з того, що ми куштуємо в чаї, дають нам саме ефірні олії. Оскільки аромат і смак для людини тісно пов’язані, відокремити їх один від одного може бути непросто. Чай – це більше аромат, ніж смак, і значна кількість його олій залишається на стінках чашки/чаші. Тому важливо вдихати чай. І не тільки заради насолоди ароматом, а й заради його Ці, яка входить до тіла через запах так само, як і через сам настій. Це також чудовий спосіб навчитися відчувати запахи “тіла” чаю порівняно з ароматами “обробки”. З чим можна порівняти аромат цього різновиду? Навколишнє середовище? Чи зможете ви відчути на смак ту місцевість у чаї?</p>
<p>Як ми зазначали минулого місяця, кожен попередній крок у виробництві чаю визначає наступну стадію. Всі фактори навколишнього середовища створюють різновид, найбільш пристосований до зростання тут. Цей різновид визначає, як його розмножувати й доглядати за ним. Однією з характеристик того, що ми називаємо “живим чаєм”, є зв’язок між фермером і землею. Живий чай підтримують у спосіб, що найліпше сприяє його природі та дозволяє чайним деревам мутувати й залишатися в гармонії з навколишнім середовищем і біорозмаїттям екосистеми. Такі здорові дерева знатимуть, коли їм насіятися, заквітнути й почати броститися. Ми просто приходимо подякувати їм за те, що вони дають, а не тиснемо на них поливаннями, добривами чи пестицидами.</p>
<p>Різновид потім встановлює час збирання врожаю, який разом із погідними умовами визначатиме подальші стадії переробки. Тобто те, що ми визначаємо як “<em>ча ті</em>”, насправді суттєвіше за обробку (чи принаймні настільки ж важливе). Найкращі фермери й майстри виготовлення чаю є такою ж природньою частиною потоку від насінини до чашки, як і сонце, дощ чи ґрунт. Те ж саме можна сказати й про ту людину, яка заварює - про того, хто бере сухе листя і сповнює його, дозволивши йому звершити свою долю чи вивільнити свій потенціял. Гарний Чадзин – це таке ж натуральне продовження Природи, як і гілка, що народжує листя.</p>
<p>Якщо кролі чи вовки переселяються на якусь територію і змінюють її екологічний баланс, то ми це називаємо “природньою зміною в навколишньому середовищі”. Фактично, вищі істоти також можуть міняти географію шляхом переміщення річок і гір (називається “трофічний вплив, trophism”). Приміром, вовки, яких переселили до Національного парку Єллоустоун, перемістили річки, коли вигнали з долин оленів, і тим самим змінили ландшафт назавжди. Олені швидко зрозуміли, що вовків загнати в гори буде важче, й тому перестали харчуватися в долинах. Це дало змогу лісам розростися там, де раніше була тільки трава, й коріння дерев з часом посунуло береги річок, від чого й сталися певні зміни ландшафту. Все це вочевидь природньо. Так Природа змінила себе. Проте чому людина не може бути такою ж природньою, як і вовк чи кріль? Чому наша праця часто не вписується в навколишнє середовище? Чому ми не можемо рухатися за течією Природи, а все намагаємося протидіяти їй? Це урок, який нам конче необхідно засвоїти.</p>
<p>Коли фермер щодня приходить до саду на роботу, він є частиною цієї екосистеми. Він живе в ній так само, як і будь-які инші організми. Його дихання змінює речі, рівно як і його руки й очі, розум і серце. Зрештою, в цьому впливі, зв’язку та гармонії є також і духовна сторона.</p>
<p>Коли ви споглядаєте на весь цей рух цілком, від насінини до чашки, легко зробити висновок, що чай “хоче” бути оброблений у певний спосіб (за браком кращого слова). Якщо навколишнє середовище створює різновид, який еволюціонує задля розростання в цій місцевості і який потім гармонізується з ґрунтом та иншими екосистемами, ви отримуєте листок, що настільки ж складається зі свого оточення, наскільки він є частиною дерева. Листя зростає на деревах. А дерева отримують енергію для створення листя з води, мінералів, ґрунту, сонця, місяця і світла зірок, а також з безлічі инших макро- та мікроскопічних взаємозв’язків і змінюються з навколишнім середовищем.<br /> <br />От, наприклад, на відміну від “культиварів”, що виведені людськими руками (різновиди, створені шляхом підрізання і/чи генетичного впливу на розмноження), Си Дзі Чвень (Си Цзи Чунь, Si Ji Chun) є природнім різновидом. Він утворився від різновиду Т’єґваньїнь (Тє Ґуань Інь, Tieguanyin) через пристосування до навколишнього середовища Тайваню (<em>його</em>&nbsp;<em>ориґінальні кущі&nbsp;завезли переселенці з Аньсі близько ста років тому – прим. перекл.</em>) і був еволюцією цього сорту дерева. Коли йому дозволяють зростати здоровим і сильним, без підстригання чи аґрохемікатів, різновид може засяяти, так само як і навколишнє середовище променіє через кожне дерево. Фермер, коли виходить на прогулянку до своїх дерев, звертається до них, як до друзів, і коли він працює в гармонії з усім живим навколо, збирає тоді за врожай правильну кількість листя і в слушний час року з метою допомогти деревам, а не стягнути з них данину, й не гнобить їх, допоки вони не помруть. Такий природобережливий підхід не обходиться без молитв, церемоній і серця, сповненого подяки. Особистість є важливим аспектом чудового чаю, і дух, безумовно, також серед них. Наші молитви, відданість і серце завжди впливають на те, що ми робимо.</p>
<p>У такому разі саме навколишнє середовище та неповторні погідні умови того року визначатимуть, який сорт листя фермер матиме. І майстер тоді оброблятиме його так, як воно того “хоче”: обробляти його, щоби розкрити його потенціял і сповнити долю. Значна кількість фермерів, про яких ми розповідали, порівнювали вирощування та переробку чаю з вихованням дітей і говорили про це з любов’ю та ясним уявленням, що можна доглядати за здоровими деревами й обробляти їх відповідно до їх природи, дозволивши їм ставати тими істотами, якими їм судилося бути Небом.</p>
<p><img style="display: block; margin-left: auto; margin-right: auto;" src="images/articles/BodyofTea3.jpeg" alt="BodyofTea3" /></p>
<p style="text-align: center;"><span style="font-size: 10pt;">Новак п’є чай ротом, а майстер (на світлині Коннор, Connor) – усією своєю істотою. Подихайте, заспокойте свої думки й куштуйте всім собою. Медитативний розум ідеально підходить для оцінювання чаю. Якщо ви зробите це, вам безумовно вдасться відчути на смак “тіло” чаю. Куштування “тіла” дуже допомагатиме вам у ваших чайних мандрах.</span></p>
<p>&nbsp;</p>
<p style="text-align: right;"><em><span style="font-size: 10pt;">Статтю було перекладено за матеріялами<br />листопадового часопису&nbsp;</span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;2019-го року<br />спеціяльно для <em>TeaHut.com.ua</em></span></em></p>