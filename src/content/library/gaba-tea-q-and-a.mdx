---
title: ҐАБА чаї. Питання і відповіді
subtitle: ""
author: Ліндсі Ґудвін
description: Ми впевнені, що багато хто з вас має деякі запитання про ҐАБА, адже більшість наших гостей зазвичай цікавляться ним...
pubDate: 2016-03-03
posted: true
category: ["Статті"]
---
import Image1 from "/src/assets/articles/GABATea/GABA.jpg";
import Image2 from "/src/assets/articles/GABATea/GABA2.jpg";

<p>&nbsp;</p>

<p style="font-size: 1rem; text-align: right;text-wrap: balance;">_Ми впевнені, що багато хто з вас має деякі запитання про ҐАБА, адже більшість наших гостей зазвичай цікавляться ним. Ліндсі допоможе відповісти на декілька найчастіших питань, і тоді, можливо, ми всі нарешті вже розслабимося на нашій зустрічі..._</p>

Коли ми пили ҐАБА в “Хатинці Чайного Мудреця” і коли подавали його кожної повні й молодика, я зустрічала величезну низку відгуків на цей чудовий чай і отримувала багацько запитань про його унікальну взаємодію з хемією нашого мозку. І хоч я здебільшого розглядаю чаї скоріше цілісно, ніж фокусуюся на їхніх складових, цей різновид містить у собі настільки неповторний хемічний компонент, що заради нього варто зробити виняток. Ніхто й не здивується, що компонент цей є тезко нашого чаю.

<p>&nbsp;</p>

### А чим є ҐАМК узагалі?

ҐАМК (ҐАБА, GABA), відома також як _γ-аміномасляна кислота_ (_ґамма-аміномасляна кислота_), є хемічною сполукою, яку природнім чином виробляє і використовує наш мозок. Вона складається з ҐАМК-ергічних нейронів, які використовують в якості прекурсору вітамін B6 (це означає, що у вегетаріянців і веганів його буде менше, але для них пиття ҐАБА чаю може стати кориснішим, ніж для инших).

<img class="float-right" src={Image1.src} alt="Формула ґамма-аміномасляної кислоти" />

Її молекулярна формула C<sub>4</sub>H<sub>9</sub>NO<sub>2</sub>. На хемічному рівні вона має вигляд кривульки чотирьох молекул вуглецю з молекулою азоту, що стирчать догори як голова з двома рогами (дві молекули водню) з одного краю і роздвоєним хвостом з двох молекул кисню на иншому кінці. Вона позначена пунктиром з молекул водню (які порівняно з молекулами вуглецю, азоту й кисню значно менші). Дві молекули водню приєднані до молекули азоту й кожної з трьох молекул вуглецю в лінію після нього, а ще один поєднаний з киснем у хвості.

Зовні чистий хемікат ҐАМК, як і багато инших хемічних сполук, на вигляд доволі простий — це білий мікрокристалічний порошок.

ҐАМК синтезують з 1883-го року, тоді її вперше використали для рослин і мікробів. Та лишень у 1950-у році люди дізналися, що їхній власний мозок і тіло також користуються нею. До кінця її роль у людському житті ще не відома, проте існують деякі цікаві наукові відкриття, що саме ҐАМК робить у мозку й тілі.

<p>&nbsp;</p>

### Що ҐАМК робить у нашому мозку?

Здатність ҐАМК ефективно блокувати сигнали мозку чи передавання нервових імпульсів якраз і визначає її основну дію. Вона відома в якості головного гальмівного нейромедіатора у ссавців і активно діє в усіх хребетних тваринах. А, отже, вона блокує багато сигналів між вами й вашими домашніми улюбленцями (звісно, тільки якщо вони не слимаки!). Вас може збентежити це “блокування сигналів у мозку”, і ви ще подумаєте, що то є погано. Якщо з цього приводу у вас виникли якісь хвилювання, то значить, ви просто ніколи не пили ҐАБА чай. Зазвичай він навпаки розвіює всі занепокоєння, і ви маєте знати, що нема чого лякатися через те “блокування”, коли ви вже пили чудовий органічний ҐАБА до цього.

Найчастіше ҐАМК блокує ті сигнали, які в більшості людей могли би викликати якийсь негативний стан чи спричинити проблеми. Через зменшення так званої “збудливости нейронів” вона викликає розслаблення, зменшує занепокоєння, посилює альфа-хвилі в мозку (сигнали, які також посилюються через медитацію) і покращує загальний настрій.

<p>&nbsp;</p>

### Що ҐАМК робить у нашому тілі?

За даними деяких досліджень, згідно мого власного досвіду й досвіду багатьох инших людей, які пили ҐАБА чай зі спільнотою Всесвітньої Чайної Хатинки, переваги ҐАМК полягають у полегшенні болю, послабленні симптомів ПМС, стабілізуванні кровотиску, спалюванні жирів та лікуванні СДУГ (_синдрому дефіциту уваги й гіперактивности_).

Широко відомо, що ҐАМК безпосередньо відповідає за регулювання м’язового тонусу (тобто, вона може допомагати людям худорлявої статури нарощувати м’язову масу). Існують також деякі наукові припущення, що під час стресу вона могла би покращувати імунітет.

Науковому суспільству не вистачає ясности з приводу того, чи може ҐАМК переходити гематоенцефалічний бар’єр у значних рівнях і може чи ні її пероральне вживання зміцнювати наш мозок. А раптом усі переваги ҐАМК тільки в наших головах (і за допомогою чаю недосяжні)? Деякі вчені схиляються до такої думки. Та не важливо, чи вся користь від прийняття ҐАМК перорально чи з питтям чаїв походить від її безпосередньої взаємодії з нашим тілом поза мозком (і це може відповідати дійсності, адже деякі дослідження на щурах демонструють, що організми, які реагують на ҐАМК, охоплювали області травлення, репродуктивну систему тощо) або ж стосується взаємозв’язків у самому мозку — ті, хто п’є ҐАБА чай, всі наслідки ясно відчувають на собі.

<p>&nbsp;</p>

### Як ҐАМК впливає на наш емоційний і духовний стан?

Як я вже згадувала раніше, хемічна сполука, відома як ҐАМК, посилює альфа-хвилі в нашому мозку. Це частина того, що відбувається в ньому під час медитації, і деякі люди визнають, що ҐАМК може бути дуже корисною не тільки для відпочинку та спокійного сну, а також і для нашої практики медитації чи взагалі викликати медитативний стан розуму.

На чаюваннях я також спостерігала емоційний вплив від ҐАБА, як-от збільшення радости, вдячности, відчуття безпеки, покращення здатности долати негаразди в житті й справлятися з процесом емоційного болю, а також ясніше сприйняття свого життєвого шляху.

<p>&nbsp;</p>

### Чи можу я давати ҐАБА дітям?

За даними деяких досліджень, які проводилися на мишах, стає зрозуміло, що ҐАМК по-різному впливає на ще несфоромований і на вже дорослий мозок. Яким чином вона найчастіше впливає на дорослу людину, я описувала вище. Однак у випадку з нерозвиненим мозком вона може призводити до стану сильнішого збудження. Це означає, що ҐАМК може також викликати надто збуджені емоційні й почуттєві стани. Остаточного висновку з цього приводу науковий світ досі не має. Тому замість того щоби покладатися на хитку науку, ми радимо вам або ж зовсім не давати ҐАБА чай дітям, або (якщо ваші інстинкти підказують вам, що то є чудова ідея) спробувати дати їм скуштувати його у зовсім малій кількості на вечір, якщо ранній час відходу до сну не є суттєвим для дитини, і поспостерігати, до чого це призведе.

<img class="align-center" src={Image2.src} alt="Чоловік п'є чай з чаші" />

<p>&nbsp;</p>
<p align="right" style="font-size: 0.9rem;">_Статтю було надруковано в листопаді 2014 року_<br />_в часописі_<a title="globalteahut.org" href="http://www.globalteahut.org/" target="blank" rel="noopener"> _Всесвітньої Чайної Хатинки_ </a></p>