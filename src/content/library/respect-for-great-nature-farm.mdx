---
title: '"Фарма "Шанування Великої Природи"'
subtitle: ""
author: Даніель Сміт
description: Значно глибше задоволення від чаїв ми отримуємо тоді, коли можемо відвідати місце їхнього народження і зустрітися з людиною, яка виготовила їх...
pubDate: 2016-03-02
posted: true
category: ["Статті"]
---
import Image1 from "/src/assets/articles/respect-for-great-nature-farm/respect-for-great-nature-farm1.jpg";
import Image2 from "/src/assets/articles/respect-for-great-nature-farm/respect-for-great-nature-farm2.jpg";
import Image3 from "/src/assets/articles/respect-for-great-nature-farm/respect-for-great-nature-farm3.jpg";
import Image4 from "/src/assets/articles/respect-for-great-nature-farm/MrYuSanHe.jpg";

<p>&nbsp;</p>

<p style="font-size: 1rem; text-align: right;text-wrap: balance;">_Значно глибше задоволення від чаїв ми отримуємо тоді, коли можемо відвідати місце їхнього народження і зустрітися з людиною, яка виготовила їх. Чимало наших чаїв створив неймовірний фармер, пан Юй Сань Хе. Цією статею Ден знайомить нас із ним через ту землю, з якою він пов’язаний, і через його дивовижний чай.</p>

<img class="float-right" src={Image1.src} alt="Листя чайних кущів 1" />
Пінлінь є невеличким містечком, розташованим приблизно з пів години їхання на схід від центру Тайпею. Та коли ти потрапляєш туди, стає дуже важко повірити, що знаходиться воно майже поруч: наче зовсім инший світ, у якому чудові річки й незрівняні краєвиди тягнуться вздовж зелених гірських доріг. Коли мандруєш цими схилами, ти наче повертаєшся до неокультуреного Тайваню півтисячолітньої давнини.

Близько двох років тому мені пощастило познайомитися з напрочуд щирим, простим, закоханим у свою землю фармером, чиї чайні сади процвітали в тому краї. Майстер Цай відрекомендував нас, коли ми їздили до Пінліню на денну подорож. Багато хто з вас уже знає зі сторінок цього чудового журналу "Всесвітньої Чайної Хатинки" про нашого вельмишановного чайного брата Майстра Цая. І якщо ви відвідували Тайвань, то могли навіть зустрічатися з ним особисто. Тут, на острові, він уже чимало зробив заради підтримки органічного чаю, а останнім часом також почав упливати й на чайне виробництво Материкового Китаю та Японії. Усі, хто пов’язаний з "Хатинкою Чайного Мудреця", визнають його за брата, з яким разом ідуть шляхом сприяння поширенню органічних плантаційних і Живих чаїв. І так само доброзичливо й з гордістю він дивиться на нас усіх. За кожної нашої зустрічи чайне братерство та його щира усмішка завжди зігрівають нас!

Можливо вам знайоме це неймовірне відчуття поєднання з усіма братами й сестрами в нашому Центрі в Мяолі, яке ви зазнавали, коли ставали частиною "Всесвітньої Чайної Хатинки" й коли читали наші журнали. Перебуваючи тут, навпрочуд легко спілкуватися з людьми та їхніми спільнотами з усього світу.

Той чудовий вікенд, коли Майстер Цай відрекомендував мене панові Юй Сань Хе — фармерові, який виготовляє всі ці чаї — я ніколи не забуду. Тоді Антоніо з Барселони насолоджувався тривалим візитом до Центру, під час якого він завітав на декілька днів до мене в Тайпей. Майстер Цай улаштовував для групи своїх учнів денну подорож до Пінліню, і ми радо приєдналися до неї, відчувавши, як нам обом пощастило. До того часу ми з Антоніо вже швидко потоваришували, і цей дух товариства сповнив усю групу, перетнувши мовні й культурні бар’єри між тайванськими учнями Майстра Цая і нами.

<img class="float-left" src={Image2.src} alt="Листя чайних кущів 2" />

Усього лише десять хвилин їхання відділяло нас від Пінліню, але було таке відчуття, неначе ми знаходилися десь далеко в чудовому дикому Тайваню. Ми з Антоніо весь час усміхалися, і здавалося, що ця Земля так само усміхається у відповідь нам, що Вона дякує нам за турботу про Неї. Ми розвідували маленькі садочки, дихали свіжим повітрям, нюхали цю землю і заспокоювалися, щоби поєднатися з простором. А потім ми зустрілися з паном Юй Сань Хе, який став для нас таким поважним братом.

Так само, як і ми, пан Юй був вегетаріянцем і практикував медитацію. Він також належав до рідкісного типу чайних фармерів і від самого початку випромінював свого роду безпосередність, дивився нам прямо у вічі так, як не став би жоден тайванець, і в очах його була присутня неймовірна доброта. Усмішка швидко осявала його обличчя, як і будь-якої здорової людини. Та за цим усім також відчувалася якась міцна основа зі скромної гідности й самоповаги, що приходить слідом за покликанням Природи стати відповідальним управителем Землі. Мати щирі відносини з цією людиною та її чайними садами було дуже неймовірно! Там були й инші фармери, схожі на Юй Сань Хе, які створювали деякі течії чайної культури, але зустріти настількі яскраві та блискучі приклади того, як має вестися правильне чайне виробництво, викликало в нас почуття надії. Час від часу шанувальники чаю, які піклуються про Землю, можуть занепадати духом. Коли я відчуваю щось таке, я знаходжу розраду у світлих усмішках пана Юя, у тій відданості, яку він має до свого чаю і землі та, безумовно, у його незрівняних садах.

Землі навколо Пінліню дуже красиві. Ця місцевість розташована на північних схилах високих гір Сюе Ба, що на півночі Тайваню. У цьому гірському районі немає ані шосе, ані залізниць. Він тягнеться на південний схід до Їланю і Хуаляню, а на південному заході переходить у округи Сіньчу та Мяолі. Гірські потічки збігають його схилами на своєму шляху до океану, і вони досі сповнені тої енергії високих гір. Більшість річок у Тайвані загачені, і їх важко розпізнати, але тут у них все ще вирує життя. Ви також швидко усвідомлюєте, як багато чаю зростає в цій місцевості: скрізь, у кожному кутку можна побачити чайні сади всіх можливих розмірів. І за кожним вашим поворотом вам відкриваються одна за одною маленькі звивисті доріжки. Якщо ви підете гуляти центром Пінліню, то неодмінно побачите багато крамничок, у яких бабусі й жіночки перебирають чайне листя — відкидають старе й відривають довгі черешки.

Безумовно, найпоширенішим типом чаю, що тут виготовляється, є _Баоджон_ (Baozhong, 包種). І хоч одна з його назв “_Веньшань Баоджон_ (Wenshan Baozhong)” відома не тільки в цих краях, а й на міжнародному рівні, більшість _Баоджонів_ походить саме з Пінліню й Шідіну. “_Веньшань_” — район, до якого також входить місцевість Муджа (Muzha, відома за свій _Тє Ґваньїнь_), і який майже поруч із Пінлінєм, Шідіном і Тайпеєм.

Вулон (wulong) Баоджон є північно-тайванським чаєм, який з’явився ще за часів династії Цін. Сам термін “_Баоджон_” пов’язаний з традиційним загортанням чайного листя в папір, яке використовували для продажу й експортування. Він також означає добре відому назву цього місцевого чаю. Справжній Баоджон походить тільки з півночи Тайваню. Иноді може бути, що деякі люди виготовляють чи продають чай з иншої частини острова й називають його “сорт Баоджон (Baozhong Style)”, але, гадаю, місцеві мешканці мабуть одразу би відчули, що щось у цьому не так. Він характеризується легким підв’ялюванням (окисленням), що надає при цьому певні приємні, природні для ротової порожнини рослинні смаки й аромати, які добре освіжають її. І хоч у минулому він був окисленим сильніше, стиль його сучасного виготовлення може бути описаний як “найзеленіший серед Вулонів” — він пересунувся на проміжну позицію між Зеленими чаями та Вулонами. Проте традиційний Баоджон майже завжди був сильно окисленим і прожареним, хоч инколи в давнину й траплялися також деякі зеленіші партії, що в часи династії Цін описували як “_цін ча_ (qing cha, 青茶)” чи “бірюзовий чай”.

Пінлінь і його традиція виготовлення Баоджонів свого часу сильно вплинули на Юй Сань Хе. Він бачить у цих традиціях великий спадок. Значна частина чаїв, які він виготовляє, є саме Баоджонами, і тривалий досвід їхнього виготовлення посилює всі Червоні, Зелені, Бай Хао вулони (“Східна Красуня”) та ҐАБА чаї, які він створює. Він дуже сильно пов’язаний зі своїми чаями та з цією землею в Пінліню, що на півночі Тайваню. Його чайні поля знаходяться всього лише за декілька кілометрів від найбільшого природного водосховища, яке обслуговує Тайпей.

Пан Юй уже понад десять років займається органічним землеробством, однак переважна більшість чайних садів у тому краї досі такими не є. У цьому реґіоні розпорскується велика кількість пестицидів і хемічних добрив, що шкодить екосистемі й майбутньому самого чайного виробництва. Ще багато років тому він вирішив припинити бути частиною цієї проблеми й з того часу є яскравим прикладом, як можна створювати чудові чаї і не забруднювати навколишнє середовище. На сьогоднішній день він також став більш знаним після декількох журнальних і газетних статей, що висвітлювали той позитивний вплив, який він мав на реґіон.

Пан Юй велично звертається до свого чайного господарства, як до “Фарми Шанування Великої Природи”. Уже після того, як я дізнався про нього та його дивовижні чайні сади, що дійсно сповнені поваги до Природи, я якось торкнувся теми пожертви Всесвітній Чайній Хатинці, і його очі засяяли, а ще за мить на його чолі заграла усмішка. По декілька тижнів Ву Де разом з усіма постійними мешканцями та гостями “Хатинки Чайного Мудреця” вийшли зустрічати пана Юя. Як завжди, він приготував нам вишукані страви з органічних овочів, що зростають на городі прямо за його старовинним традиційним тайванським будинком. Ми насолоджувалися чаєм після приємного обіду та як старі друзі усміхалися одне одному. Пан Юй був дуже щасливий бачити попередні числа нашого часопису й пишався тим, що так багато людей з усього Світу ділитимуться його чаєм. Він сказав, що віра стількох людей у те, що він робить, надає йому величезної підтримки.

Ми поїхали подивитися на сади, у яких зростав наш “Чай місяця”. Пан Юй завжди залюбки розповідає, як бур’яни, городина, комахи й хробаки природної екосистеми збагачують ґрунт. І, звісна річ, вони з Ву Де одразу ж знайшли спільну мову й годинами спілкувалися про Чай.

<img class="float-right" src={Image3.src} alt="Листя чайних кушів 3" />

Одним із вартих уваги факторів його методики вирощування є те, що він не використовує жодних органічних добрив і не зрошує землю. То є особливостями Живого Чаю, і китайською називається “_дзіжань нонфа_ (ziran nongfa, 自然農法, дослівно, “природна метода сільського господарства”)”. Воно ґрунтується на філософії, щоби дозволяти чайним кущам пробиватися самотужки, надавати їм мінімально необхідної допомоги та залишати бур’ян зростати навколо них. Це стимулює дерева поєднуватися з місцевою екосистемою без жодних сторонніх посередників, і через це вони зростають міцнішими. Мені подобається посилатися на подібне сільське господарство, як на те, що “виходить за межі лише органічности”. Сповнене життєвости й гармонії, воно значно ближче до Живого Чаю. Я понад п’ять років мешкаю на Тайваню, і можу впевнено стверджувати, що чаї пана Юя знаходяться на декілька щабелів вище за будь-який органічний чай, який я тут куштував.

Як вже багато хто з вас знає, ми потребуємо значно більших урожаїв на виготовлення чаю, щоби кожен з нас міг його мати. Ми маємо йти на якісь поступки через це. Органічні плантації несуть дуже важливу функцію: вони надають нам можливість значно збільшити кількість чаїв, що виготовляються, і таким чином кожен з нас може долучитися до цієї Медицини. Иншими словами, не всі чаї можуть бути Живими Чаями. І тому так приємно бачити появу цієї “проміжної позиції”, яку ми називаємо “екологічними садами”: чай, який обмежують, і він у дечому поступається Живим, але меншою мірою, ніж більшість плантаційних чаїв, у тому числі й органічних.

Ясний дух пана Юй Сань Хе сяє завдяки цій землі та чаям. Це чудовий доказ того, як Чай є наслідком злиття Неба, Землі й Людини. Коли ви гуляєте цими садами, ви можете відчувати вплив, який фармер має на землю, за якою він наглядає. Чай — це діялог між Людиною і Природою, і чаї пана Юя є чудовою розповіддю про вдячність і любов. Сподіваюся, ви відчуєте дух Майстра в них і через це долучитеся до життєвости й природної сили розлогих схилів північного Тайваню...

<img class="align-center" src={Image4.src} alt="Майстер Юй Сань Хе" />

<p>&nbsp;</p>
<p align="right" style="font-size: 0.9rem;">_Стаття виходила в листопаді 2014 року_<br />_в часописі_<a title="globalteahut.org" href="http://www.globalteahut.org/" target="blank" rel="noopener"> _Всесвітньої Чайної Хатинки_ </a></p>