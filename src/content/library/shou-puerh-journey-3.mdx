---
title: Мандри Шу Пуера
subtitle: ""
author: ""
description: Коли за вікном холодно, як у більшости з нас, із чашею в руках цього темного, насиченого настою ідеально спостерігати за зимовими пейзажами надворі...
pubDate: 2017-04-27
posted: false
category: ["Статті"]
---
import Image1 from "/src/assets/articles/tea-of-the-month/2016-05-stream-enterer/si-ji-chun1.jpg";


<h4 style="padding-left: 30px;">&nbsp;Зміст:</h4>
<ol>
<li>
<h5><span style="text-decoration: underline;"><a title="Класифікація та основні процеси обробки Пуерів." href="index.php?option=com_content&amp;view=article&amp;id=109:shou-puerh-journey&amp;catid=10:articles" target="_self">Класифікація та основні процеси обробки Пуерів.</a></span></h5>
</li>
<li>
<h5><span style="text-decoration: underline;"><a title="Історія." href="index.php?option=com_content&amp;view=article&amp;id=111:shou-puerh-journey-2&amp;catid=15:shou-puerh-jorney" target="_self">Історія.</a></span></h5>
</li>
<li>
<h5>Зміни у виробництві Шу за цей час.</h5>
</li>
<li>
<h5><span style="text-decoration: underline;"><a title="Старі та витримані шу пуери." href="index.php?option=com_content&amp;view=article&amp;id=113:shou-puerh-journey-4&amp;catid=15:shou-puerh-jorney" target="_self">Старі та витримані шу пуери.</a></span></h5>
</li>
<li>
<h5><span style="text-decoration: underline;"><a title="Оцінювання Шу Пуерів" href="index.php?option=com_content&amp;view=article&amp;id=110:appreciating-shou-puerh&amp;catid=10:articles" target="_self">Терміни оцінювання Шу Пуерів.</a></span></h5>
</li>
<li>
<h5><a title="&quot;Зустріч у старому місті&quot;" href="index.php?option=com_content&amp;view=article&amp;id=114:old-town-gathering&amp;catid=24:tea-of-the-month-brewing-tips"><span style="text-decoration: underline;">"Зустріч у старому місті". Поради щодо заварювання "Чаю місяця".</span></a></h5>
</li>
</ol>
<h2>&nbsp;</h2>
<h2>Зміни у виробництві Шу за цей час</h2>
<p>З часів пуерного буму початку 2000-х його індустрія зазнала багато змін, у тому числі відбулися вони й у виробництві Шу. Для більшості чаїв шу, які виготовлялися в 1970-х і 80-х роках, брали значно кращу сировину, свідомо робили купажі та створювали їх, а потім і буртували з набагато вищою майстерністю, ніж у наші часи. Через усі ці причини можна було б стверджувати, що&nbsp;в добу сучасности якість Шу знизилася значною мірою. Кожну з цих трьох втрат якости — в&nbsp;<em>сировині</em>,&nbsp;<em>намірах</em>&nbsp;та&nbsp;<em>буртуванні</em>&nbsp;— варто обговорити в деталях. У такий спосіб ми зрозуміємо сучасну історію шу пуерів і потім зможемо гідно оцінити наш чай “Зустріч у старому місті”, адже він є рідкісним примірником новітнього класичного шу пуеру.</p>
<p>Різні групи чаю визначають якість такою, що засновується на співвідношенні між теруаром/деревами та майстерністю обробки самого виробника. Инакше кажучи, якість чаю — це частково сировина, а частково ґонфу того майстра, котрий його виготовляв. Для вулонів цей коефіцієнт становить десь 50 на 50. Проте пуери є неповторними, і для них теруар і дерево (дерева) закладають переважну частину якости кожного конкретного примірника. З якої частини Юньнані чай походить, наскільки старими є дерева, на якому схилі гори/в якій частині лісу вони зростали й чи є вони дикими, напівдикими (еколісистими, як ми їх називаємо) чи плантаційними деревами (<em>тай ді ча</em>,&nbsp;<em>tai di cha</em>, 台地茶) — усе це визначатиме його якість. Цілком вірогідно, що саме такі питання ставить кожен любитель чаю продавцям у пуерних крамницях. А коли ви пов’яжете той факт, що якість пуерів на дев’яносто відсотків закладається теруаром і деревами, зі знанням того, що після процесу вологого буртування вони не стають якіснішими, можливо ви почнете розуміти, в силу чого за останні роки так упала загальна якість шу пуерів.</p>
<p>Тоді, в 1970-80-х роках, майже всі пуери були з диких вікових дерев чи принаймні походили з еколісистих садів (старіші, які хоч і знаходилися поруч із селищами, але ще зберігали природне біорозмаїття — ті, які ми часто називаємо “живими”). Частка плантаційної сировини була значно меншою, цілковито органічною, а тому доволі здоровою. Також пам’ятайте, що вартість того чаю була&nbsp;<em>вкрай</em>&nbsp;низькою — зазвичай не більше долара за кілограм! Як результат, заводи мали доступ до великої кількости високоякісного маоча, який вони використовували у виробництві пуерів, як шенів, так і шу. Що ж змінилося? Ну, як ви, без сумніву, вже зрозуміли (чи зрозумієте невдовзі, бо ваша пуерна подорож продовжується), сировина з добре відомих районів Юньнані і/чи зі старих дерев неймовірно подорожчала. За своїми смаковими якостями чай є вельми неповторним. Тому достатньо буде зауважити, що гарний маоча зараз дуже коштовний!</p>
<p>Подорожчання пуерної сировини призвело також до нищення навколишнього середовища, через що вона стала рідкісною. Високі ціни й мала кількість доброго маоча накладають певний відбиток: вірогідність того, що якийсь виробник колись би використав подібний чай для виготовлення шу пуеру, є вкрай низькою. Першою причиною, чому вони не замислюються про те, буде, звісно ж, вартість. Якщо вони братимуть&nbsp;на його виготовлення гарний маоча зі старих дерев, то їм доведеться продавати свої млинці шу принаймні за такою ж ціною, що й шени (а можливо й навіть вище, бо для шу пуерів ще додається робота з їхнього буртування). Навряд чи хтось готовий сплачувати стільки ж за чай шу, як за шени, адже він має нижчу якість. І та ганьба — знижувати якість рідкісного чайного листя з вікових дерев через буртування/штучну ферментацію його — є другою причиною. Саме тому так важко знайти шу, на виготовлення якого було використано чудовий матеріал, якого ще було вдосталь у 70-х, 80-х і навіть у 90-х роках.</p>
<p>Друга зміна торкнулася самих намірів. Дуже мала кількість шу пуерів виготовляється свідомо в наші дні. Колись мануфактури витрачали чимало часу на створення їх чудових купажів, особливо з огляду на доступність безлічі різного, прийнятного за ціною високоякісного маоча. Нині ж більшість шу пуерів роблять з усього того, що залишилося після купажування/продажу шенів. Дуже рідко виробник чи завод мають намір зробити добрий чай шу, хоча всі вони заявляють, що виготовляють їх. Це не означає, що таке не трапляється — инколи таке бува, і ви ще можете знайти чудовий екземпляр, такий як наш Чай місяця. Та все ж навмисне купажування доброго шу не часто відбувається в наші дні. Зазвичай то є питання вибору із залишків, що цілком зрозуміло, враховуючи високі ціни на шени, а також зважаючи на те, що насправді якось трохи шкода штучно зістарювати/буртувати (<em>во дуй</em>,&nbsp;<em>wo dui</em>) рідкісний чай з вікових дерев і не дозволяти йому природно ферментуватися чи хоча би насолоджуватися ним молодим і свіжим. Це також означає, що буде важко знайти органічний шу пуер, адже їх часто купажують абияк. Утім, наш Чай місяця є органічно сертифікованим і зробленим свідомо.</p>
<p>І, нарешті, ми підійшли до стадії буртування. Оскільки вартість тоді була нижчою, а заводи — відданішими своєму ремеслу, у минулому вміння буртувати було значно кращим за сучасне, коли бум ринку шенів затьмарив шу. Звісна річ, будь-яка вправність (будь-яке ґонфу) виходять за межі узагальнення чи стислих висновків. Ті, хто опанував якесь ремесло, знають, що всі тонкощі їхнього мистецтва навряд чи можна сподіватися коли-небудь викласти декількома реченнями. Зважаючи на це, ми можемо розглянути два боки, чому ж навички буртування минулого були найвищими: по-перше, вони краще використовували попередні партії, коли задля ефективности залучали мікроби з инших буртів. А, по-друге, штучна ферментація майже завжди зупинялася в особливому місці. Це входило до тих навичок, і більшість з людей, які досліджували шу з часом і пили багато вінтажів, також можуть про те свідчити. В минулому заводи не тільки вкладали час, майстерність і наміри в свої купажі, з яких потім робили шу —&nbsp;вони також відповідно буртували свій чай, коли зупиняли штучну ферментацію у вельми конкретний момент, якого потребував купаж. Через те, що чаї були лише частково штучно ферментованими, вони справді мали потенціял до витримки й могли змінюватися з часом. Дійсно, якби ви заварили якийсь шу 70-80-х років, то ввели б у оману більшість новачків — вони навряд чи його відрізнили би від витриманого шену! Проте на те, щоби зупинити штучну ферментацію в особливий момент та ще й посприяти якості конкретного листя/купажу, потрібна неабияка майстерність. Більшість з мануфактур сучасности лише дозволяють ферментативному процесу тривати повних 45-60 діб, чим по суті призводять до цілковитої ферментації своїх чаїв. Це знижує якість, а також погано впливає на той шлях, яким чай змінюється з часом.</p>
<p>А зараз зробімо невеличку перерву, вип’ємо з вами по декілька чашок і згодом повернімося до важливої теми потенціялу витримки шу пуерів.</p>
<p>&nbsp;</p>
<p style="padding-left: 30px;"><a title="Частина 4. Старі та витримані шу пуери" href="index.php?option=com_content&amp;view=article&amp;id=113:shou-puerh-journey-4&amp;catid=15:shou-puerh-jorney"><em><span style="text-decoration: underline;">Частина 4. Старі та витримані шу пуери</span>&nbsp;</em></a></p>
<p>&nbsp;</p>
<p style="text-align: right;"><em><span style="font-size: 10pt;">Статтю було надруковано в січні<br />2017-го року в журналі&nbsp;</span></em><em><span style="font-size: 10pt;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a>.<br />Перекладено спеціяльно для <em>TeaHut.com.ua</em></span></em></p>