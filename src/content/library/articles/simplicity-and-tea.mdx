---
posted: true
title: "Простота й Чай"
subtitle: ""
author: "автора не зазначено"
description: У наші дні простота й беззмістовність стали найрідкіснішими предметами споживання. Пошуки простору, де були би відсутні безлад, гамір і руйнування...
pubDate: 2018-05-01
postedDate: 2018-06-01
category: 
  title: "Загальні статті"
  url: "/library/articles/"
---
import { Image } from 'astro:assets';
import Image1 from "/src/assets/articles/SimplicityandTea.jpg";


У наші дні простота й беззмістовність стали найрідкіснішими предметами споживання. Пошуки простору, де були би відсутні безлад, гамір і руйнування, безумовно становлять для нас неабиякий виклик. Китайською слово, що визначає поняття «мудрець, святий», передається як "горянин (_сянь жень, xian ren,_ 仙人)". Були такі часи, коли єдине, що вимагалося зробити задля знаходження самотности та спокою – це піднятися в гори. Китайські скелі й бескиди були вкриті хмарами, їх не торкалася дорожна курява міст. У ті часи вважали, що єдиною причиною, через яку хтось наважиться усамітнитися – віддалитися від цівілізації – є пошук духовних осяянь, і тому будь-хто, з ким ви могли стикнутися в горах, швидш за все буде святим. Окрім того, "святі", за даоською філософією, не могли бути відокремлені від самої Природи – "святість" через своє визначення і є гармонією з Нею. То ж де краще шукати ці спокій і гармонію, як не в первісності гір?

Зараз усе змінилося. Ми маємо шукати гори всередині себе. Зрештою, мудреці давнини теж заглядали вглиб. Є така стара приказка про те, що "легко бути мудрим у горах, залишатися ним посеред міста вже буде важче, але найвищої майстерности досягає той, хто знаходить спокій у палаці імператора". Зовнішня тиша допомагає нам досягати внутрішнього безгоміння, та кінець-кінцем значно корисніше відпочивати в нерушности, на яку не впливають зовнішні обставини – у спокої, що може витримувати бурю. У иншому випадку тиша ця настільки крихка, що після першого ж літака, який пролітатиме над нашою головою, від неї не залишиться і сліду.

За даоськими поглядами злагода закладається через спокій і простоту. Каламутна вода все ще лишається чистою в природі – вона стала непрозорою лише через те, що її вивели з рівноваги. А для того щоби вона заспокоїлася, ми маємо просто облишити її на деякий час. Наша справжня природа яскрава й спокійна. І ті речі, що приносять нам найбільшу радість і тривалий спокій, часто є найпростішими: посидіти в медитації, нікуди не поспішаючи, прогулятися десь на природі чи попити чаю. Вони також є і тими подарунками, що зближують нас одне з одним. У матеріальному світі ми конкуруємо і озброюємось. Ми зайняті тим, що досягаємо й накопичуємо. Але в духовному світі треба відпускати, поступатися і знаходити місце для того, щоби цінувати прості речі. І якщо мова йдеться про чай, то чим простішими вони будуть, тим краще.

Надто часто ми шукаємо рідкісного, ексклюзивного та особливого переживання; як зазначує наш брат Алек Бріджес (_Alec Bridges_), ми "<span style="text-decoration: underline;"><a title="Alec Bridges - Signs" href="https://alecbridges.bandcamp.com/track/signs" target="_blank" rel="noopener">потребуємо якогось знаку</a></span>". Однак тоді ми втрачаємо те, що знаходиться прямо перед нашими очима – цінність самого життя. Так само й наші чайні дослідження можуть перетворюватися на це: ми шукаємо якісь величні, чудові чаї і забуваємо навчатися тому, як насправді насолоджуватися ними у своїх серцях; як налаштовувати час і простір, щоби просто сидіти й цілковито вбирати чай усією своєю сутністю. Чаї, такі як цього місяця, є важливими час від часу – вони повертають нас до основ. ["Храм, оповитий хмарами"](/brewingtips/cloud-temple) допомагає заземлюватися і збирає нас із якоюсь такою чистотою, на яку навіть поезія не в змозі надихнути. Подібні чаювання змивають усі залишки попередніх і відновлюють наш розум новачка.

Час від часу ми всі докладаємо значних зусиль у своїй практиці й робимо це різними способами. Ми можемо ставати наполегливішими у своєму зосередженні на церемоніяльному аспекті й часто випускаємо з уваги те, що чай також сприяє спілкуванню і що окрім церемонії він ще є і цілющим напоєм. Ми забуваємо дивитися на речі простіше й не дозволяємо собі просто випити кухлик чаю на роботі чи то на кухні під час бесіди зі своїми матусями. У инших випадках, коли стаємо надто серйозними у своїй гонитві за досконалою чашкою, збираючи якийсь міфічний і часто коштовний чайний посуд, ми набуваємо снобізму щодо якости чаю, начиння і покращення своєї майстерности в заварюванні. Панацеєю від усього того є звичайна чаша, сповнена якомога простішого чайного листя: чиста, як вода; гірка, як життя; і така ж духмяна, як наша Матінка Земля, що живить нас. Таким чином, коли все з якости, культури, ідей, історії та народної творчости прибирається, ми вертаємося до того, чим Чай насправді є: вогнем, листям і водою в простому глиняному посуді.

<p>&nbsp;</p>
<Image class="align-center" src={Image1} alt="Чаша з чаєм" />

<p>&nbsp;</p>
<p align="right" style="font-size: 0.9rem;">_Стаття виходила в травневому числі часопису<br /><a title="globalteahut.org" href="http://www.globalteahut.org/" target="_blank" rel="noopener">"Всесвітньої Чайної Хатинки"</a>&nbsp;за 2018 рік._</p>