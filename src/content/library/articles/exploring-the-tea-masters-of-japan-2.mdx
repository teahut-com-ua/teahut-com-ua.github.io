---
posted: false
title: "Знайомство з чайними майстрами Японії."
subtitle: "Такено Дзьоо (1502-1555 рр.)"
author: "Аарон Фішер (Ву Де)"
description: У становлення японської чайної церемонії, відомої як «чяною», у міру того як Японія розвивала власну естетику, культуру й духовну мудрість...
heroImage: ""
pubDate: 2008-06-01
postedDate: 2025-12-11
category: 
  title: "Загальні статті"
  url: "/library/articles/"
---
import { Image } from 'astro:assets';
import Image1 from "/src/assets/articles/exploring-the-tea-masters-of-Japan/Murata-Juko-1.jpg";
import Image2 from "/src/assets/articles/exploring-the-tea-masters-of-Japan/Murata-Juko-2.jpg";


Ми почали наш огляд трьох найвидатніших японських чайних майстрів із Мурата Дзюко, який суттєво вплинув на естетику та дух японського чаю. Він навчав своїх учнів використовувати чай як прояв смиренности та простоти життя, прожитого від щирого серця, на противагу розкоші, що оточувала його в ті часи. Перенісши чай із великих банкетних зал у прості кабінети, він також радив використовувати звичайне японське чайне начиння замість виключно антикварного китайського. Пізніше з'явиться инший майстер, який направить цей чайний човен до місця його призначення, обережно керуючи веслом, щоби привести японське чайне дійство до його розквіту в особі третього майстра, Сен-но Рікю, який удосконалить і викристалізує чайну церемонію настільки, що вона майже не зміниться відтоді. Проте неможливо зрозуміти будь-якого майстра без усвідомлення його традиції, тож перейдімо з вами до життя вчителя Рікю і другого в нашому списку великих японських Чадзінів – Такено Дзьоо.

Хоча Такено Дзьоо не був прямим учнем Мурата Дзюко, він навчався в тій же традиції і переймав чай у деяких його учнів. Історичної інформації про раннє життя Дзьоо небагато. Він народився в 1502 році в родині купців. Його дід загинув у війні Онін, а батько багато років мандрував, перш ніж оселитися в Сакаї, де й народився Дзьоо. Після досягнення повноліття йому дали буддійське ім'я «Дзьоо Іккан Кодзі». У той час він переїхав до Кіото та обійняв посаду слуги Удайдзіна Кімійорі, яку він займав протягом наступних чотирнадцяти років.

У перші роки свого дорослого життя Такено Дзьоо був дуже завзятим учнем Шляху Поезії. У Японії будь-яке мистецтво може вважатися духовним, якщо через його практику культивуються самовідданість і чистота. Складаючи вірші спонтанно і без втручання еґо, людина практикувала безпосереднє спілкування з Природою – процес, який призводив до просвітління. Те саме можна сказати й про майстерність самураїв у володінні мечем, стрільбі з лука, каліграфії і навіть чайній церемонії: чим вища майстерність, тим менш залучене еґо, і тим більше людина стає проявом Дао або художнім уособленням Всесвіту.

За часів юнацтва Дзьоо чай ставав популярним серед купців, частково завдяки роботі Дзюко, який зробив його значно доступнішим, і для насолоди ним уже не потрібні були великі статки. А поєднавши мистецтво з ідеалами Дзену, Дзюко надав йому привабливости для людей науки. Фактично це було поверненням до витоків японського чаю, привезеного до Японії дзенськими ченцями, які вивчали буддизм у Китаї. І саме ці духовні корені завжди забезпечують найцінніший досвід чаювань, як тоді, так і зараз.

Завдяки своїм літературним зв'язкам, Дзьоо познайомився з чаєм, коли йому було близько 20-и. З 1525 року він вивчав Шлях Поезії у великого майстра Сандзьоніші Санетака, і завдяки цій видатній людині познайомився з багатьма відомими вченими, поетами та мислителями того часу. У віці 28 років Дзьоо отримав передачу традиції від свого вчителя, який визнав його просвітління. Саме в цей час він відкрив для себе чай і полюбив його, здебільшого завдяки учням Дзюко, таким як Ямануе Содзі. Ці учні часто відзначали, що навіть тоді Дзьоо був дуже мудрим у Шляху Дзену й Чаю. Чим більше він практикував чай протягом років, тим сильніше він віддавався цій справі. Він, імовірно, ніколи не припиняв писати вірші, проте пізніше зауважив, що вивчення поезії було так само важливим на Шляху Чаю, як і инші мистецтва, приміром, ікебана.

Дзьоо підійшов до чайної церемонії під впливом естетики традиції поезії, яку він вивчав. Сам Мурата Дзюко ніколи прямо не вживав слово «_вабі_», хоча й натякав на його значення у своєму чаї, а також у своїх висловлюваннях, як ми вже зазначали в попередній частині. Саме Такено Дзьоо запровадив це слово у сфері чаю, звідки воно було запозичене поезією. У Шляху Поезії існував естетичний ідеал створення віршів «прохолодних і зів’ялих»: безплідні снігові замети на самотній горі були глибшим виразом поетичної грації, ніж квіти й аромати весни, які майстри вважали більш аматорськими. Ніхто не знає точно, чому він обрав саме це слово, щоби виразити дедалі сильніше прагнення до простоти, прийняття та недосконалости, проте, зробивши це, він назавжди змінив традицію чаю в Японії.

<Image class="float-left" src={Image1} alt="Японська чайна церемонія чяною 1" /> 

<section class="full-width" style="display: flex; flex-wrap: wrap; justify-content: space-between; background: var(--button); margin: 1rem 0 2rem; padding: 2rem;">
  <article style="padding-left: 2.5rem;">
    <p>«Мати дух внутрішньої поодинокости (_сабі_) є доречним, він відповідає Шляху Чаю. Коли прагнеш учинити красиво, це стає просто оздобою і втрачає силу. Коли прагнеш досягти атмосфери _вабі_, воно стає затертим. І краса, і _вабі_ присутні в розкритті поодинокости речей. Будьте уважні до цього».</p>
    <p style="font-style: italic; padding-right: 2rem; text-align: end;">— Такено Дзьоо (перекл. Денніса Хіроти) —</p>
  </article>
</section>


<p>&nbsp;</p>
<p align="right" style="font-size: 0.9rem;">_Оригінал статті взято з сайту_&nbsp;<a title="Листочок" href="http://the-leaf.org/The_Leaf/Home.html" target="_blank" rel="noopener">_the-leaf.org_</a></p>