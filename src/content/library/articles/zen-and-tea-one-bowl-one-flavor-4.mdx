---
posted: false
title: Дзен і Чай.
subtitle: Одна чаша, один смак
author: "Майстер Цай Їдже"
description: Чай почали вирощувати в Індії лише після 1780 року, а отже жодного зв'язку поміж чаєм і раннім Буддизмом у Індії не існувало. Як Дзен і чай виявилися настільки глибоко взаємопов'язаними, що стали "одним цілим"?
pubDate: 2025-02-01
postedDate: 2025-02-21
category: 
  title: "Загальні статті"
  url: "/library/articles/"
---
import { Image } from 'astro:assets';
import Image1 from "/src/assets/articles/zen-and-tea-one-bowl-one-flavor/OneBowlOneFlavor4.jpg";


<section style="font-size: 1rem; font-style: italic; padding-left: 1rem; margin-bottom: 2rem;">
    Зміст:
    1. [Одна чаша, один смак. Історичні відомості.](/library/articles/zen-and-tea-one-bowl-one-flavor)
    2. [Одна чаша, один смак. Плавання до Японії.](/library/articles/zen-and-tea-one-bowl-one-flavor-2)
    3. [Одна чаша, один смак. Розвиток чаю.](/library/articles/zen-and-tea-one-bowl-one-flavor-3)
    4. Чайні церемонії
    5. [Воістину один смак.](/library/articles/zen-and-tea-one-bowl-one-flavor-5)
    6. [Руки Самадгі.](/library/articles/zen-and-tea-one-bowl-one-flavor-6)
</section>

<h3 style="text-align: center; margin-bottom: 1.5rem;">Чайні церемонії</h3>

Для початку варто обговорити термін "_дзяньдянь_", адже в манастирях династії Сон майже завжди подавали збитий мелений чай. Для того щоби продовжувати використовувати ієрогліф _дзянь_ зі "стародавніх заповідей", його об'єднали з ієрогліфом для позначення гарячої води _тан_ (tang, 湯), створивши термін _дзяньтан_ (jiantang, 煎湯), що описував кип'ятіння води, яку використовували для заварювання чаю. Таким чином, за часів династії Сон _дзяньдянь_ був не просто поєднанням танського терміну для позначення вареного чаю і сонського терміну для позначення збитого чаю – скоріше він також позначав весь церемоніяльний процес кип'ятіння води й подальшого приготування самого чаю в дзенських манастирях (основа "_чяною_" (chanoyu) чи "води для чаю" японською мовою).

У давніх дзен-буддійських манастирях проводили як чайні церемонії, так і церемонії цілющих відварів, які разом називали "церемоніями чаю та відварів (茶 湯禮)". Починаючи з династії Сон, "відвари (湯)", зазначені в манастирських настановах, поділялися приблизно на три категорії: гарячий відвар, вивар (який проварювався) і лікувальний відвар (декокт). Так званий "гарячий відвар (熱湯)" був нічим иншим як звичайною кип'яченою водою, яку можна було використовувати в чайних церемоніях для заливання меленого чайного порошку. Коли кип'ячену воду з глечика виливали на чайний порошок, це називали "заливним відваром" (澆湯). Оскільки чайні церемонії та церемонії цілющих відварів були дуже схожими, письмові манастирські настанови зазвичай опускали опис останніх.

Запис про "прибуття на чай і відвари (赴茶湯)" у "Настановах для дзенських манастирів" починається словами: "Коли манастир робить спеціальні підношення чаю і відварів, церемоніальний етикет повинен бути аскетичним і серйозним, а запрошені не мають поводитися зверхньо чи зневажливо". Перед проведенням офіційних церемоній _дзяньдянь_ робилися оголошення, відомі як "сповіщення про чай" (茶 榜, 茶 狀), а самі церемонії починалися з ударів у барабани чи в стукалки, призначені для цієї нагоди. Потім дзвонили у дзвіночок, після чого манахи або манахині входили до зали _дзяньдянь_ за старшинством і займали свої місця відповідно до заздалегідь визначеної схеми розсаджування. Далі присутнім роздавали мелений чай і потім наливали в їхні чаші окріп. Після другого кола роздавання чаю та окропу учасникам пропонували чайні піґулки. Оголошувалося останнє коло чаю, і коли чаювання завершувалося, збирали чайні чаші, глечики та підставки для чаю. Після цього миряни офіційно дякували манахам чи манахиням, які наглядали за церемонією _дзяньдянь_, і вона оголошувалася завершеною.

<Image class="float-right" src={Image1} alt="Чаша з чаєм" /> Уважно оглянувши "Настанови для дзенських манастирів", ми побачимо, що чайні церемонії зазвичай проводилися вранці або вдень, тоді як церемонії з відварами відбувалися наприкінці дня, після вечірніх зборів. Згідно Дзен-буддизму чай має три чесноти: він запобігає сонливості під час сидячої медитації, сприяє травленню при переповненому шлунку та допомагає заспокоїти розум. Хоча кажуть, що "учні Дзену повинні боротися проти сонливости" (із "Нотаток про почуте й побачене" пана Фена), якщо людина надміру стимулюється питтям чаю, це не приносить жодної користи ні тілу, ні розуму. Навіть дзенські манахи та манахині, відомі своєю врівноваженістю, змушені турбуватися про наслідки надмірного вживання чаю, тому на ніч вони пили трав'яні відвари замість нього. У своїх "Бесідах з південного вікна" (南窗紀談) літератор епохи Південної Сон Сю Ду (Xu Du, 徐度, роки життя невідомі) писав: "Коли гості прибувають, їм дають чай, а коли вони вже готові йти, їм пропонують відвари. Я не знаю, коли виник цей звичай, проте ним ніколи не нехтують, незалежно від того, чи приїжджають вони з палаців і міністерств, чи з селищ і хуторів".

Ці два тексти не лише розповідають нам про те, що відвари виготовлялися з лікарських трав та ароматичних спецій, а й повідомляють, що звичаї пропонувати гостям чай при їхньому прибутті та відвари перед від'їздом були неймовірно поширеними в суспільстві за часів династії Сон. Ці звичаї набули настільки широкого вжитку, що вельможі та чиновники високого рангу, прості люди скромного звання та мудреці даоських храмів і буддійських манастирів – усі вважали їх надзвичайно важливими. Ці звичаї, імовірно, були тим соціальним середовищем, з якого сформувалися церемонії чаю та відвару _дзяньдянь_ у дзен-буддійських манастирях. Тож не дивно, що дзенський спосіб життя змішався з народними звичаями через Ча Дао, і це злиття продовжує впливати на чайну культуру навіть у наш час. (Як пізніше стверджував майстер Цай, зараз навіть чайний ринок використовує цей взаємозв'язок).

<section style="font-size: 1rem; font-style: italic; padding-left: 1rem; margin-bottom: 2rem;">
    продовження: [Воістину один смак.](/library/articles/zen-and-tea-one-bowl-one-flavor-5)
</section>

<p>&nbsp;</p>
<p align="right" style="font-size: 0.9rem;">_Статтю було надруковано у зимовому числі_<br />_часопису "<a href="http://www.globalteahut.org/" target="_blank" rel="noopener noreferrer">"Всесвітньої Чайної Хатинки"</a>" за 2025 рік._</p>