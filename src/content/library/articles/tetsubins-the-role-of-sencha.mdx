---
posted: false
title: Тецубіни.
subtitle: Роль Сенча в процесі їхнього вдосконалення.
subsubtitle: ""
author: Лян Дзюнь Джі
description: На початку "сенча" буквально означав "варений чай", і оброблявся він зовсім не так, як у наші дні. Зараз це зелений чай, який ми переважно заварюємо, від чого виходить настій характерного зеленого відтінку з нотками морських водоростей і горіхів у смаку/ароматі...
ogImageUrl: "/assets/tetsubins.jpg"
pubDate: 2019-10-12
postedDate: 2025-05-17
category: 
  title: "Загальні статті"
  url: "/library/articles/"
---
import { Image } from 'astro:assets';
import Image1 from "/src/assets/articles/tetsubins-iron-kettles-of-Japan/the-role-of-sencha-1.jpg";
import Image2 from "/src/assets/articles/tetsubins-iron-kettles-of-Japan/the-role-of-sencha-2.jpg";
import Image3 from "/src/assets/articles/tetsubins-iron-kettles-of-Japan/the-role-of-sencha-3.jpg";
import Image4 from "/src/assets/articles/tetsubins-iron-kettles-of-Japan/the-role-of-sencha-4.jpg";
import Image5 from "/src/assets/articles/tetsubins-iron-kettles-of-Japan/the-role-of-sencha-5.jpg";

<section style="font-size: 1rem; font-style: italic; padding-left: 1rem; margin-bottom: 2rem;">
    Зміст:
    1. [Тецубіни. Залізні чайники Японії.](/library/articles/tetsubins-iron-kettles-of-japan)
    2. Тецубіни. Роль Сенча в процесі їхнього вдосконалення.
    3. [Еволюція тецубінів.](/library/articles/tetsubins-the-evolution-of-tetsubins)
    4. [Тецубіни. Невідома історія.](/library/articles/tetsubins-the-unknown-history)
</section>

<p>&nbsp;</p>

<section style="font-size: 0.9rem; font-style: italic; padding-left: 30px; margin-bottom: 1rem; text-align: right; text-wrap: balance;">На початку "сенча" буквально означав "варений чай" і оброблявся він зовсім не так, як у наші дні. Зараз переважно це заварений зелений чай із настоєм характерного зеленого відтінку, що має нотки морських водоростей і горіхів у смаку/ароматі. Подібний букет створюється завдяки пропарюванню, яке використовують у виробництві на стадії "вбивства зелені (шацін)". Поява сенча як вареного чаю і як формальнішого Шляху (Дао/До) значно вплинула на траєкторію розвитку тецубінів.</section>

Згідно з історичними японськими чайними записами, ремісник на ім'я Коідзумі Нідзаемон (Koizumi Nizaemon) виготовив найперший _тецубін_ у місті Моріока. Нідзаемон, який жив до 1758 р. та був представником третього покоління клану Коідзумі, працював за контрактом на родину Нанбу. Підмітивши, що все більше людей почали вживати глиняний посуд замість "_чяґама_" (тип казана, який використовують у чайній церемонії і який ще називають "_кама_"), він вирішив спробувати використати високоякісну залізну руду, вироблену в Моріоці, для виготовлення чавунних версій цих глиняних чайників.

Після довгих експериментів він зупинився на формі, яка була гібридом _чяґама_ та глиняного чайника. Він зробив його меншим за розміром за _чяґама_ та додав художній носик і ручку. Його творчий дух і майстерність, об'єднавшись, зробили його винахідником абсолютно нового типу посуду – _тецубіна_.

У часи розквіту сенча посуд Коідзумі з додатковими носиком і ручкою став дуже модним у Японії завдяки рекомендаціям торговців чаєм. Він також став улюбленим серед шанувальників чаю матча. Ось кілька моментів, на які варто звернути увагу при обговоренні _тецубінів_:

<Image class="float-right" src={Image1} alt="Старий тецубін" /> 1.&nbsp;Не існує жодних історичних записів на підтвердження того, що Коідзумі Нідзаемон був творцем найпершого _тецубіна_. Згідно з текстовими записами уряду префектури Івате та бібліотеки Моріоки, теорія про те, що родоначальник клану Коідзумі прибув до Моріоки в 1659 р., імовірно, не є точною. Проте зв'язок між сім'ями Коідзумі та Нанбу, безумовно, існував. Наявні записи свідчать лише, що родина Коідзумі виробляла "залізні казанки для ліків" (инша назва _тецубінів_) в епоху Кьока (1844-1848 рр.).

У дослідженні Маеда Кодзі зазначається, що "в 1771 р. _даймьо_ (феодал) із клану Нанбу подарував залізний казанок для ліків _даймьо_ з клану Мацумае. Відомо також, що в палаці _даймьо_ була ливарня, у якій третє покоління родини Коідзумі брало участь у виготовленні чайників".

Однак до 1845 р. історія клану Коідзумі не містить жодної згадки про _тецубіни_. Звісно, це не обов'язково означає, що родина Коідзумі їх не виробляла до цього часу. Проте дивно, що винахідник _тецубінів_ не був записаний у сімейних історіях, оскільки його винахід пізніше розглядатиметься як раптовий прорив.

2.&nbsp;Не збереглося жодних слідів _тецубінів_, виготовлених майстром у третьому поколінні Коідзумі Нідзаемоном. Однак у відомій "Великій японській енциклопедії" є записи про чайники _тецубіни_, зроблені майстрами четвертого, п'ятого та шостого поколінь родини Коїдзумі. _Тецубін_ із Нанбу, виставлений у Музеї мистецтв Моріока Хасімото в жовтні 1985 року, був виготовлений майстром у четвертому поколінні з клану Коідзумі.

3.&nbsp;Японська чайна церемонія з матча поступово розділилася на кілька підвидів, що призвело до розвитку сенча, а пов'язане з нею чайне приладдя поступово почало відображати вплив кіотської культури. Під впливом китайської чайної культури в чайних церемоніях відбувався відхід від формальности.

4.&nbsp;У середині 17 ст. в Японії з'явився китайський _дзяньча_ (jiancha, 煎茶) або "варений чай", який став популярним у наукових колах, хоча цей звичай заварювання здебільшого обмежувався територіями навколо столиці Кіото. Японською мовою він став відомий як "_сенча_", що дослівно означає "варений/кип'ячений чай".

5.&nbsp;Історичні записи свідчать, що між Кіото та Моріокою існували тісні зв'язки, і є свідчення того, що торгівля між двома містами була налагоджена ще на початку періоду Едо.

6.&nbsp;У той час _даймьо_ Нанбу Сіґенао (Nanbu Shigenao) та його спадкоємець (як инший _даймьо_) двічі на рік їздили до Едо, щоби взяти участь у системі "почергового відвідування" (політика, згідно з якою _даймьо_ мали ділити свій час між Едо та рідними регіонами). За феодальної системи сьоґунату участь у цьому заході була обов'язковою, оскільки ця важлива нагода розглядалася як взаємодія між феодалами. Сьоґунат підтримував неоконфуціанство, яке викладалося в школах _даймьо_ в кожному феодальному володінні. Професори виступали за викладання моральної культури, політології та історії. Здебільшого це були японські дослідники неоконфуціанства, які служили місцевій владі й виступали консультантами з питань китайської класики та релігійних церемоній.

Ці вчені мали номінальний статус самураїв. Хоча вони користувалися тими ж привілеями й престижем, що й самураї, вони не мали політичного впливу. Наприкінці 17 ст. існувала значна кількість вчених цього типу, які служили у феодальних володіннях. Вважається, що оскільки ці вчені мали багато контактів зі звичаями наукової еліти та з модою на чай сенча зокрема, вони мали опосередкований вплив на популярність чавунних чайників.

Отже, із наведених вище фактів можна зробити висновок, що звичаї вченого класу сприяли зростанню популярности сенча, а тому опосередковано й популярности _тецубінів_. Щодо питання, чи справді третій нащадок Коідзумі Нідзаемона винайшов перший у історії _тецубін_, сучасні записи свідчать, що до 1770-х рр. японці використовували инші типи чайників (такі як _Тедоріґама_ (Tedorigama) та _чоші_ (choshi)), але немає жодних слідів використання _тецубінів_ до того часу.

<figure>
    <Image class="align-center" src={Image2} alt="Зображення з чайного життя японців" />
    <figcaption style="font-size: 0.9rem; text-align: center; padding: 0.5rem 0 2rem;">
        <Image class="float-left" src={Image3} alt="Листя сучасного сенча" />
        _Зліва вгорі – ксилографія гейші зі старим тецубіном, що використовується для кип'ятіння сенча. Зверху праворуч – ілюстрація з "Короткого путівника по сенча" Рюкатея Рансуї з Наґої. На ній зображено все начиння, яке використовувалося на Шляху Сенча (Сенчадо) в той час, із тецубінами й залізною жаровнею (так званою "фуро"). Нижче – зображення примірника листя сучасного сенча._
    </figcaption>
</figure>

Задля підтвердження того, чи з'явилися _тецубіни_ після 1770 р., ми можемо подивитися на картини другої половини 18 ст. Деякі картини 1789 р. Сімокавабе (Shimokawabe, 1764-1789 рр.) та близько 1795 р. Кітаґави Утамаро (Kitagawa Utamaro, 1753-1806 рр.) містять зображення господарських знарядь, проте серед них все ще немає жодного _тецубіна_.

Якщо ми хочемо робити висновки на основі цього джерела, то потрібно спочатку визначити, чи є якийсь із чайників на картинах насправді _тецубіном_. Чайники _Тедоріґама_ можна відрізнити за розміром, а з огляду на чорний колір, який використовувався для _чоші_ на бамбукових трафаретах, ми знаємо, що чавунний посуд зазвичай фарбували в чорний або темно-сірий колір.

Отже, ці картини говорять нам, що наприкінці 18 ст. _тецубіни_ все ще могли не бути головною особливістю повсякденного життя в Едо. Скоріш за все, так було й у инших частинах Японії. До 1800 р. мода на сенча поширилася серед науковців та інтелектуалів, які були особливо залюблені в китайський чайний посуд. Але оскільки він на той час був рідкісним і дорогим, під кінець 18 ст. почали з'являтися його імітації.

<figure>
    <Image class="align-center" src={Image4} alt="Зображення з чайного життя японців" />
    <figcaption style="font-size: 0.9rem; text-align: center; padding: 0.5rem 0 2rem;">
        _Набір для чаю ґонфу, який можна використовувати для приготування сенча. З часом, коли цей різновид зеленого чаю почали обробляти по-иншому (наприклад, так, як це зроблено на зображенні вище), люди стали заварювати його в їсинських чайниках у стилі ґонфу, який і досі залишається популярним. Якщо ви ніколи не робили це, радимо також зварити сучасний сенча. Хоч він і відрізняється від того, що варився давно, сучасний сенча також дуже смачний, коли його підварюють. Треба брати дуже мало листя і швидко зливати ранню заварку, але потім, як і більшість варених чаїв, чим довше кип'ятити, тим він стає все кращим._
    </figcaption>
</figure>

Однак _тецубіни_ вже використовувалися серед шанувальників сенча приблизно з 1800 р. Якщо ми озирнемося на ранні дослідження сенча, що містяться в "Книзі японського чаю", то знайдемо "Короткий посібник із Сенча", опублікований у 1802 р. і написаний Рююкатеєм Рансуї (Ryükatei Ransui) з Наґої, який спочатку був великим шанувальником матча, але зрештою змінив свої уподобання на сенча. Написанням книги він хотів "надати простий вступ до Шляху Сенча (_Сенчадо_), щоби ті, хто не зацікавлений у складних поясненнях, могли познайомитися з цим чаєм". Із цієї книги ми дізнаємося, що популярність сенча не обмежувалася лише вищими ешелонами суспільства, а й почала ширитися на инші верстви населення.

Рююкатей зазначає, що "за останні кілька років сенча завойовує визнання і вдячність все більшої кількости людей з вишуканим смаком. Він також приваблює верстви народу з мистецькими переконаннями, але в той же час ті, хто бажає вступити на шлях сенча, мають дуже мало знань про рідкісний чайний посуд для сенча та його значення. Тому я попросив художника зробити кілька ілюстрацій чайного набору для сенча, який є в моїй чайній студії". На цих ілюстраціях ми бачимо _тецубін_, розміщений на чайній плиті. На ньому є китайські ієрогліфи, а також японське письмо фуріґана (посібник з вимови), що дуже чітко вказує на те, що це справді _тецубін_.

<p>&nbsp;</p>

#### Висновки

Із розглянутих вище джерел можна зробити наступні висновки:

1. Наразі немає прямих доказів на підтримку теорії про те, що Коідзумі Нідзаемон, представник третього покоління клану Коідзумі, був винахідником і виготовив перший _тецубін_ у Моріоці близько 1770 р.
2. У 1800 р. _тецубіни_ вже використовувалися серед поціновувачів чаю сенча.
3. Не схоже, що перший _тецубін_ був створений у Моріоці. Імовірніше, його виготовили в столиці Кіото, яка була головним центром течії Сенча й місцем, де _тецубіни_ були вперше розроблені.
4. Наприкінці 18 ст. _тецубіни_ все ще не були характерною ознакою повсякденного життя в Японії.

<p style="margin-top: 1em;">Слово "_тецубін_" уперше офіційно з'явилося в 1853 р. (6-й рік періоду Тенпо (Tenpò)) в книзі під назвою "Колекція Тайхасі (The Taihashi Collection)".</p>

Наприкінці 18 ст. через зростання кількости вчених та інтелектуалів чайний посуд із Китаю став дуже рідкісним і дорогим. У той час японське суспільство оговтувалося від періоду потрясінь, і подібне начиння було важкодоступним навіть для заможних людей. Тож саме на цьому тлі пошук альтернативного типу чайного посуду призвів до появи _тецубінів_.

Згідно з вищенаведеними другим і третім пунктами _тецубіни_ вже були у вжитку в колах поціновувачів сенча, але ще не стали поширеними предметами побуту. У світлі цього, вірогіднішим сценарієм є те, що _тецубіни_ були винайдені для приготування сенча, а не те, що вони вже існували й пізніше були прийняті для використання в процесі варки.

Можна сказати, що дефіцит китайського чайного посуду призвів до виробництва нових японських чайників для кип'ятіння води. Коли сенча набув популярности, усе більше людей почали використовувати глиняні чайники замість казанів _чяґама_ через їхню схожість із китайськими їсинськими глиняними чайниками. Тоді _тецубіни_ були чавунною версією цих глиняних чайників.

Оскільки глиняні чайники були попередниками _тецубінів_, чому саме _тецубіни_ стали популярнішими за них? І оскільки мідяні "казанки для ліків" вже використовувалися для кип'ятіння води, то чому японці перейшли на використання _тецубінів_ для цього? Якщо коротко, то ймовірно це було пов'язано з впливом тренду сенча. В умовах дефіциту чайного посуду для сенча цілком можливо було використовувати мідяні чайники як альтернативну посудину для кип'ятіння води, а глиняних чайників вистачало для використання як звичайних, тобто для варки листя нижчого ґатунку. Тим часом, поціновувачі чаю сенча полюбляли використовувати високоякісне чайне листя і берегли його, обираючи найкращу воду й відповідну її температуру, необхідну для заварювання їхнього чаю. Ідея про те, що "найкраща вода походить із заліза", прийшла з китайської теорії п'яти елементів, а також підтримувалася конфуціанською філософією. Це ідеально відповідало стилю життя перших прихильників китайського чаю _дзяньча_ (сенча) в Японії. Більшість японців вважали, що вода, кип'ячена в залізі, має кращий смак.

Вважається, що поява _тецубінів_ є результатом трьох різних рушійних сил:

1. Довга історія розвитку чайного посуду в Японії, яка породила цього "піонера" й визначила появу _тецубіна_.
2. Популярність китайського _дзяньча_ (сенча), яка сприяла збільшенню використання глиняних чайників китайського виробництва (і їсинських зокрема). Ця тенденція повністю змінила чайну культуру в Японії, разом із посудом, звісно.
3. Дефіцит чайного посуду китайського виробництва близько 1800 року змусив людей шукати альтернативні види чайного начиння.

Наразі існує дуже мало інформації про _тецубіни_. Тому ми повинні звернутися до книг і картин, щоби підняти завісу над цими загадковими японськими чайниками й далі досліджувати злети й падіння в їхній історії.

<figure>
    <Image class="align-center" src={Image5} alt="Жаровні з тецубінами в кімнатах" />
    <figcaption style="font-size: 0.9rem; text-align: center; padding: 0.5rem 0 2rem;">
        _Це одні з найдавніших тецубінів, із залізними кришками та простим дизайном, заснованим на глиняних чайниках попередніх часів (про які ми поговоримо в наступній статті). Згодом, коли Шлях Сенча перейшов до вищих класів, були створені кращі тецубіни, щоби задовольнити попит, із бронзовими або мідяними кришками, інкрустованими золотом чи сріблом, а иноді також із інкрустацією ручки й корпусу. Проте й ці старі зразки мають певний шарм і характер. Вони прості, але глибокі й промовисті._
    </figcaption>
</figure>

<section class="next-page">
    _продовження:_ [_Еволюція тецубінів._](/library/articles/tetsubins-the-evolution-of-tetsubins)
</section>

<p>&nbsp;</p>
<p align="right" style="font-size: 0.9rem;">_Статтю було надруковано в жовтневому числі_<br />_журналу_ <a title="globalteahut.org" href="http://www.globalteahut.org/" target="blank" rel="noopener">_Всесвітньої Чайної Хатинки_ </a>_за 2019 рік._</p>
