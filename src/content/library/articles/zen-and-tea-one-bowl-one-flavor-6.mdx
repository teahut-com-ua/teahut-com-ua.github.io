---
posted: false
title: Дзен і Чай.
subtitle: Одна чаша, один смак
author: "Майстер Цай Їдже"
description: Чай почали вирощувати в Індії лише після 1780 року, а отже жодного зв'язку поміж чаєм і раннім Буддизмом у Індії не існувало. Як Дзен і чай виявилися настільки глибоко взаємопов'язаними, що стали "одним цілим"?
pubDate: 2025-02-01
postedDate: 2025-02-21
category: 
  title: "Загальні статті"
  url: "/library/articles/"
---
import { Image } from 'astro:assets';
import Image1 from "/src/assets/articles/zen-and-tea-one-bowl-one-flavor/OneBowlOneFlavor6.jpg";


<section style="font-size: 1rem; font-style: italic; padding-left: 1rem; margin-bottom: 2rem;">
    Зміст:
    1. [Одна чаша, один смак. Історичні відомості.](/library/articles/zen-and-tea-one-bowl-one-flavor)
    2. [Одна чаша, один смак. Плавання до Японії.](/library/articles/zen-and-tea-one-bowl-one-flavor-2)
    3. [Одна чаша, один смак. Розвиток чаю.](/library/articles/zen-and-tea-one-bowl-one-flavor-3)
    4. [Чайні церемонії](/library/articles/zen-and-tea-one-bowl-one-flavor-4)
    5. [Воістину один смак.](/library/articles/zen-and-tea-one-bowl-one-flavor-5)
    6. Руки Самадгі.
</section>

<h3 style="text-align: center; margin-bottom: 1.5rem;">Руки Самадгі</h3>

У буддизмі в слово "самадгі" вкладається неймовірно глибокий зміст. Це слово є транслітерацією санскриту "समार्धा", і воно має низку транслітерацій китайською мовою, зокрема "_саньмей_ (sanmei, 三昧)”, "_саньмоті_ (sanmoti, 三摩提)" і "_шемота_ (shemota, 奢摩他),а також такі переклади, як "_чженшов_" (zhengshou, 正受, що означає "повна концентрація"), "_дзєтво_" (jietuo, 解脫, що означає "звільнення") та "_бейше_" (beishe, 背捨, що означає "залишення")." Инші значення, на які посилаються ці терміни, містять "медитативне поглинання (jinglü, 靜慮)", "медитативне зосередження (dengchi, 等持)" і "стан, у якому рухи розуму стабілізовані та гармонізовані з об'єктом медитації (正心行處, zheng xinxing chu)". Ці терміни означають повну зосередженість на будь-якому об'єкті, який ми сприймаємо, і таким чином входження в стан, у якому розум вільний від будь-якого хаосу. Ось чому деякі перекладачі сутр у Стародавньому Китаї перекладали самадхі, використовуючи китайські ієрогліфи, що означають "зупинити (止, zhi)" або "зафіксувати на місці (定, ding)", або найчастіше терміном "медитація дг'яна" (chanding, 禪定, де дг'яна є джерелом слова "Дзен"). Імовірно, що не лише вміння Дженьцяня створювати дивовижні перетворення в піні свого чаю викликало таке захоплення у великого літератора Су Донпо. Він скоріше звеличував свого друга за здатність входити в стан душевного спокою, вільного від розсіяних думок, саме тої миті, коли він брав до рук чайний віничок. Те, що Дженьцянь робив зі своїм чайним віничком – абсолютно звичайним начинням – було нічим иншим, як дослідженням учення про те, що "звичайний розум і є шлях". Кілька простих рухів рук Дженьцяня проявили його як ченця високої реалізації – він використовував чайну церемонію, щоби продемонструвати основні мудрі вчення Дзен-буддизму та передати їх крізь простір і час, починаючи з династії Сон і аж до наших днів. _Коли людина ділиться чаєм, це може бути набагато більше, ніж просто розділений чай!_ (Тут майстер Цай використовує каламбур на основі ієрогліфа _дянь_ (dian, 點). Це той самий _дянь_ від "чаю _дянь_", який ми умовно перекладаємо як "збитий чай" у цьому есе. Термін "_дянь_" пов'язаний із самадгі, а також означає "вказувати", звідки й походить цей чудовий каламбур).

Дзенський майстер часів династії Юань Сюеань Пуґван (Xue'an Puguang, 雪庵溥光, прибл. 14 ст.) написав коротенький уривок, у якому запрошував відвідувачів манастиря Хвейшань на чайну церемонію. Відомий під назвою "Оголошення майстра збору чаю (揀公茶榜)" або "Чайний напис Сюеаня (雪庵茶榜)", він містить наступні рядки:

<section style="margin: 0 0 1rem 0; padding: 0 0 1rem 2rem;">
_Ми використовуватимемо воду для очищення наших сердець і вживатимемо чай задля проголошення Дгарми. Ми вимиємо дев'ять смертних пут, що дрімають усередині нас, і розірвемо кайдани апатії. Тут, у Оленячому парку, ми чекатимемо на перший весняний спалах блискавки, слухаючи потім, як її гуркіт затихатиме в північних садах. Ми зриватимемо містичні чайні бруньки на вершині Орлового Шпиля, коли гору огортатимуть тумани. Нехай оголошення про це зібрання Дгарми почує вся буддійська громада. Дгарма – це чай, чай – це Дгарма, а десять світів у всій їх повноті – це справжній розум. Пробудження є сном, марення – це пробудження. Нехай нескінченні істоти, що перебувають на всіх восьми рівнях свідомости, звернуться до просвітління. На такій церемонії дзяньдянь хіба може бракувати благословення і радости?_
</section>

У 2003 році я заснував чайний дім “Lost Trained Found ("Втратив, Вправлявся, Віднайшов", Long Cui Fang, 攏翠坊)”. Зараз, коли я пишу ці рядки, ми вже святкуємо нашу двадцяту річницю. Від моменту заснування ми дотримуємось принципу "_Ми використовуватимемо воду для очищення наших сердець і вживатимемо чай задля проголошення Дгарми_", нагадуючи собі, що це фундаментальні напрямні принципи для учнів, які хочуть дізнатися про "розвиток чаю" і бажають почати досліджувати "дзенський чай".

Дзенський чай вимагає, щоби ваш розум залишався сконцентрованим на теперішньому моменті, зосередженим на тому, що його оточує безпосередньо, так щоби ваші думки були пов’язані з цим. Він дійсно є одним із багатьох шляхів практикувати Дзен. Буденність чайного розвитку проявляється в осяяннях, отриманих у простих діях кип'ятіння джерельної води, збивання (_дянь_, dian) чаю і сьорбанні його.

<Image class="align-center" src={Image1} alt="Чайний віничок і чаша з чаєм" />

У процесі пиття чаю можна безпосередньо відчути Чотири Шляхетні Істини: страждання, причини страждання, можливість припинення страждання і шлях, який веде до його припинення. Наприклад, смак чаю може бути настільки гірким, що спричинятиме страждання, і причиною цього неприємного відчуття є надто довге настоювання. Якщо заварити його знову, ця неприємна гіркота відступить, і ви усвідомите, наскільки мінливість притаманна всьому процесу приготування чаю, що виявляє Дао. (Тут майстер Цай вдається до ще однієї чарівної гри слів. У попередньому реченні він використовує чотири ієрогліфи, які представляють ці чотири благородні істини буддизму. Потім у реченні, про яке мовиться, він грається з цими ієрогліфами. Спочатку він бере ієрогліф "страждання" (ku, 苦), який також означає "гіркоту", і каже, що чай може мати гіркий смак. Після він грається з другим ієрогліфом, 集 (ji), який відсилає до причин страждання. Однак 集 також є частиною 集中 – сучасного китайського терміну, що означає "концентруватися". Він каже, що гіркота чаю стане концентрованішою, якщо дати йому настоятися занадто довго. Потім він обіграє третій ієрогліф, 滅 (mie), який літерально є половиною китайського терміну "Нірвана", але в цьому контексті його краще сприймати як "припинення страждань". Оскільки 滅 може також означати "зникати", він пише, що поступове послаблення смаку чайного листя після подальших заварювань схоже на припинення страждань. І насамкінець він каже, що бачення істини мінливості, яка лежить в основі змін, що відбуваються під час заварювання чаю, подібне до останнього вислову – Дао (道), який у цьому контексті означає "Шляхетний восьмеричний шлях" буддизму. Ми навмисно взяли це пояснення в дужки, щоби спробувати передати частину слави, яка належить пензлю майстра Цая).

Лише через усвідомлення виникнення і припинення дії п'яти скандх ("скупчень" або сукупностей, з яких ми складаємося) у кожному моменті, а також істини мінливости, страждання і відсутности “я”, що лежать у основі всіх явищ у світі, людина зможе за допомогою чаю досягти "чотирьох підходів і чотирьох реалізацій (四向、四果)" буддизму, усунути всі страждання, скинути пута колеса перевтілень і досягти звільнення від народження і смерті, тобто Нірвани.

<p>&nbsp;</p>
<p align="right" style="font-size: 0.9rem;">_Статтю було надруковано у зимовому числі_<br />_часопису "<a href="http://www.globalteahut.org/" target="_blank" rel="noopener noreferrer">"Всесвітньої Чайної Хатинки"</a>" за 2025 рік._</p>