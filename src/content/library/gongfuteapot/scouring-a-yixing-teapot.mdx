---
posted: true
title: Чистка їсинського чайника
subtitle: ""
author: "Усесвітня Чайна Хатинка"
description: Існує не так багато інформації про чищення їсинських чайників, хоча це одне з найпоширеніших запитань. Тому ми вирішили, що це ідеальна нагода поділитися нашим способом...
heroImage: ""
pubDate: 2017-09-01
postedDate: 2025-10-08
category: 
  title: "Чайник Ґонфу"
  url: "/library/gongfuteapot/"
---
import { Image } from 'astro:assets';
import Image1 from "/src/assets/articles/gongfuteapot/scouring-a-yixing-teapot/scouring-a-yixing-teapot1.jpg";
import Image2 from "/src/assets/articles/gongfuteapot/scouring-a-yixing-teapot/scouring-a-yixing-teapot2.jpg";
import Image3 from "/src/assets/articles/gongfuteapot/scouring-a-yixing-teapot/scouring-a-yixing-teapot3.jpg";
import Image4 from "/src/assets/articles/gongfuteapot/scouring-a-yixing-teapot/scouring-a-yixing-teapot4.jpg";
import Image5 from "/src/assets/articles/gongfuteapot/scouring-a-yixing-teapot/scouring-a-yixing-teapot5.jpg";
import Image6 from "/src/assets/articles/gongfuteapot/scouring-a-yixing-teapot/scouring-a-yixing-teapot6.jpg";
import Image7 from "/src/assets/articles/gongfuteapot/scouring-a-yixing-teapot/scouring-a-yixing-teapot7.jpg";
import Image8 from "/src/assets/articles/gongfuteapot/scouring-a-yixing-teapot/scouring-a-yixing-teapot8.jpg";
import Image9 from "/src/assets/articles/gongfuteapot/scouring-a-yixing-teapot/scouring-a-yixing-teapot9.jpg";


Існує не так багато інформації на Заході про чищення їсинських чайників, хоча це одне з найпоширеніших запитань. І тому ми вирішили, що це спеціяльне число – ідеальна можливість поділитися нашим способом чистки. Його можна застосовувати й до посуду для “чаю в чашах”, проте він ідеально підходить для чайників ґонфу.

Незалежно від того, маєте ви новий чи вживаний їсинський чайник, або якийсь чайник невідомого походження, перед уживанням часто корисно його почистити. Якщо ж він інтенсивно використовувався, то може статися, що доведеться повторити наступний процес кілька разів. Це видалить олії будь-якого чаю, який у ньому заварювали та який, можливо, не був органічним чи якісним, що негативно вплине на ваші власні чаювання. Очищення необхідне, оскільки ми хочемо ретельно видалити все, що може вплинути на чай, заварений у чайнику, наприклад, органічні речовини, затхлість, пил або чайні олії від попередніх заварювань, що потрапили в пори чайника.

Коли випалюють новий чайник, уся органіка, що містилася в глині, перетворюється на пил. У процесі випалу гончарі також використовують кварц (двоокис кремнію), щоби кришка не прилипала до тулуба. Увесь цей пил і осад забиває пори їсинського чайника. Його подвійна пориста структура уможливлює капілярну дію: стінки чайника, так би мовити, дихають. Це одна з причин, чому їсинський посуд настільки добре зберігає тепло. Крім того, ми хочемо, щоби його пори були відкритими й поглинали олії того чаю, який ми готуватимемо, від чого чайник напрацьовувався з часом. Це поліпшуватиме наш настій, а чайник згодом почне сяяти все яскравіше, подібно до того як через молитви поліруються наші _мала_.

Це також буде корисно тим із вас, хто має лише один або два чайники, що використовуються відповідно для різних типів чаїв, і тоді подібне очищення є необхідною процедурою. Коли у вас з’являється перший чайник ґонфу, ви можете заварювати в ньому майже всі чаї. Просто чистіть його кожні пів року чи рік, залежно від того, як часто ви його використовуєте. Через те що він накопичує олії з різних чаїв, які ви заварюєте в ньому, з часом це буде помітно впливати на всі ваші чаювання. Приємно насолоджуватися чаєм у чистому вигляді, без впливу тих, що заварювалися до нього. Ви можете "перезавантажити" свій чайник, так би мовити, почистивши його. А втім, завжди найліпше – зібрати їх достатньо, щоби мати під усі види чаїв, які вам подобаються.

<Image class="align-center" src={Image1} alt="Необхідні матеріяли" />

<section style="padding: 1rem 0 1rem 2rem;">
  <h4 style="font-style: italic;">Необхідні матеріяли:</h4>
  <ul>
    <li style="padding-bottom: 1rem;">Каструля з нержавки з кришкою; найліпше, якщо вона не використовувалася для приготування їжі і достатньо велика, щоби вмістити ваш чайник.</li>
    <li style="padding-bottom: 1rem;">Ідеально підійде чистий білий попіл, куплений або насіяний з вашої жаровні. Альтернативи: на Тайваню продають порошок на основі  цитрини для чищення чайного посуду, який є другим за ефективністю після вугільного попелу, проте, можливо, його не зустрінеш на Заході. Перкарбонат натрію, нехлорний кисневий відбілювач замість чистої білої золи також підійде. Насправді ми завжди використовуємо його для особливо брудних, старих чайників. Він розчинний у воді, тобто повністю зникає після кількох кип'ятінь, до яких ми дійдемо під час процедури (тільки не використовуйте звичайний відбілювач, що містить гіпохлорит натрію. Потрібен саме стовідсотковий перкарбонат натрію без жодних инших домішків і запашників!)</li>
    <li style="padding-bottom: 1rem;">Якийсь нагрівач (газова, електрична чи інфрачервона плита).</li>
    <li style="padding-bottom: 1rem;">Джерельна вода. (Ви можете використовувати воду з-під крана, проте добра джерельна значно краща!)</li>
    <li style="padding-bottom: 1rem;">За бажанням: "лікарські камінці (_май фань ши_, 麥飯石)", бамбукове або біле деревне вугілля та/або кристали. (Усе, що ви використовуєте у своїй ємності для зберігання води для чаю).</li>
  </ul>
</section>

<Image class="align-center" style="margin-bottom: 3rem;" src={Image2} alt="Чайник у руках" /> 

<h3 style="text-align: center;">_Сама метода_</h3>

_Переконайтеся, що ваша каструля і кришка чисті, вимиті без жодних мийних засобів. Навряд чи ви захочете чистити чайний посуд із милом чи чимось подібним (ми виділяємо окрему каструлю тільки для миття чайників, тому її ніколи не торкаються їжа, мийні засоби чи будь-які инші забруднювачі. Це, звичайно ж, ідеальний варіант для серйозних чадзінів)._

<ol>
  <li style="padding-bottom: 1rem;"><Image class="float-right" src={Image3} alt="Чайник у каструлі" /> Додайте трохи води в каструлю і обережно поставте туди свій чайник ґонфу. Зніміть кришку й покладіть її поруч із ним. Усе повинно бути повністю занурене у воду. Якщо ви не змогли знайти джерельної, на першій стадії можна взяти воду з-під крана, тому що далі ви використовуватимете попіл, і він буде виварюватися в подальшому. Тим не менш, джерельна вода протягом усього процесу є ідеальним варіантом. Цю процедуру можна робити й з декількома чайниками, залежно від розміру вашої каструлі. Тоді розташовуйте їх таким чином, щоби вони не билися один об одного надто сильно. (Ви можете додати в чайник кристали, лікувальні камені та деревне вугілля, але не забудьте правильно їх розмістити, щоби вони не билися сильно об ваш чайник).</li>
  <li style="padding-bottom: 1rem;">Доведіть воду до кипіння на вашому джерелі тепла. Ми використовуємо для цього газову плиту.</li>
  <li style="padding-bottom: 1rem;"><Image class="float-right" src={Image4} alt="Насипаємо засіб для чищення" /> Коли вода почне закипати, приготуйте засіб для чищення. Вам знадобиться лише чайна ложка попелу або пів чайної ложки відбілювача. Коли вода повністю закипить, обережно розсипте засіб для чищення по її поверхні. У цей момент негайно вимкніть вогонь. Це особливо важливо, якщо ви використовуєте відбілювач, тому що він буде пінитися і переливатися через край, якщо ви триматимете його на вогні (_усе ж це краще робити на чомусь заздалегідь підготовленому, куди ви поставите каструлю, зняту з плити – прим.перекл._)!</li>
  <li style="padding-bottom: 1rem;"><Image class="float-right" src={Image5} alt="Накриваємо каструлю кришкою" /> Накрийте каструлю кришкою і залиште на ніч (десь на 8-12 годин). Не зайвим буде промаркувати її і поставити в безпечне місце, щоб инші не могли випадково пересунути її чи вдарити й тим самим пошкодити ваш чайник!</li>
  <li style="padding-bottom: 1rem;">Наступного ранку витягніть ваш чайник із каструлі, злийте з неї воду та ретельно вимийте її теплою водою.</li>
  <li style="padding-bottom: 1rem;"><Image class="float-right" src={Image6} alt="Миємо чайник" /> Ретельно вимийте чайник і кришечку під прохолодною проточною водою (_це якщо ви тільки довіряєте її чистоті, инакше все ж краще поливати його з чогось джерельною, приміром, з вашого чайника для води – прим.перекл._). Можете взяти дуже м'яку і натуральну тканину чи подушечку для чищення (переконайтеся, що вона не містить жодних хемічних речовин, оскільки багато брендів наповнюють їх мийними засобами). На нашу думку, ідеальним і повністю натуральним засобом є просто висушений шматок люфи, який ми завжди використовуємо для цього. Очистіть всю поверхню чайника. Можете використовувати й свої пальці, якщо він у вас новий і не потребує такої глибокої чи ретельної чистки. Пам’ятайте, жодних мийних засобів!</li>
  <Image class="align-center" src={Image7} alt="Чайник вариться в каструлі" /> 
  <li style="padding-bottom: 1rem;">Коли все буде чисто, покладіть чайник і кришку назад у каструлю. Наповніть її чистою водою і знову доведіть до кипіння. Ідеально, коли вона краща за попередню, наприклад, джерельна вода, яку ви використовуєте для приготування чаю. Тут уже не треба нічого додавати (золи чи кисневого відбілювача), лише чиста вода. Коли вона знову закипить, вимкніть вогонь, накрийте каструлю кришкою і дайте їй охолонути протягом десь чотирьох годин. Вийміть чайник, злийте воду та повторіть процес чищення (каструлю промийте теплою водою, а заварник – великими пальцями, люфою, ганчіркою чи губкою).</li>
  <li style="padding-bottom: 1rem;">Повторюйте кроки шість і сім, доки чайник не стане чистим. Імовірно, це займе від двох до чотирьох циклів, залежно від того, як часто його використовували. Просто продовжуйте кип'ятити його в джерельній воді, промивати під краном, кип'ятити, промивати, кип'ятити, промивати... Мета – видалити всі залишки з пор, а також весь засіб для чищення. Є кілька речей, на які варто звернути увагу, щоби знати, коли ваш чайник чистий:</li>
    <ul style="padding-left: 2rem;">
      <Image class="float-left" src={Image8} alt="Миємо чайник" />
      <li style="padding-bottom: 1rem;">подивіться на поверхню води в каструлі після того, як вона охолоне. Якщо на ній залишився якийсь осад, потрібно продовжувати чистити</li>
      <li style="padding-bottom: 1rem;">нюхайте чайник після кожної варки. Він не повинен чимось пахнути. І відбілювач, і попіл мають характерний запах</li>
      <li style="padding-bottom: 1rem;">якщо ви використовуєте кисневий відбілювач, то можете також перевіряти поверхню чайника пальцями, оскільки сам відбілювач слизький на дотик</li>
      <li style="padding-bottom: 1rem;">і наостанок, можливо, після кількох кип'ятінь, налийте в чайник чистої води, вилийте її з нього в чашку та трохи скуштуйте. На смак ви швидко зрозумієте, чи немає там чогось небажаного.</li>
    </ul>
  <li style="padding-bottom: 1rem;">Після цього ваш чайник готовий до чаювань!</li>
  <p>Ще декілька порад:</p>
  <ul style="padding-left: 2rem;">
      <li style="padding-bottom: 1rem;">На будь-якому етапі не дозволяйте чайнику надто довго стояти у воді. Цей процес займе кілька днів, але якщо ви знехтуєте рекомендованими базовими принципами, то можливо вам доведеться починати все наново!</li>
      <li style="padding-bottom: 1rem;">Якщо ви збираєтеся використовувати чайник для заварювання кількох видів чаю, завжди видаляйте з нього використану заварку та рідину одразу після використання! Ретельно вимийте його під проточною водою і залиште в безпечному місці, щоби він висох на повітрі зі знятою кришкою. Коли висохне, зберігайте його десь подалі.</li>
      <li style="padding-bottom: 1rem;">Якщо ви збираєтеся заварювати в чайнику певний сорт чаю, можна перейти до наступного, десятого кроку. (Цей крок не є обов'язковим, якщо ви збираєтеся використовувати чайник для декількох груп чаю).</li>
    </ul>
  <li><Image class="float-right" src={Image9} alt="Додаємо чай" /> Покладіть чайник із кришкою назад у чисту каструлю і залийте водою. Доведіть її до кипіння і додайте маленьку жменьку листочків (2-3 грами) чаю, який ви міркуєте заварювати в чайнику, вимкніть вогонь і дайте настоятися протягом декількох годин. Вилийте чайний настій, а чайник і кришку промийте під проточною водою великими пальцями (пам'ятайте, це потрібно робити тільки в тому випадку, якщо ви впевнені, що будете заварювати тільки один сорт чаю в цьому чайнику). Перед тим як використовувати свій чайничок, ви можете промити його ще двічі-тричі водою з чайника для води за самим чайним столом. Ви також можете спробувати його кілька разів перед тим, як подавати чай гостям.</li>
</ol>

<p>&nbsp;</p>
<p align="right" style="font-size: 0.9rem;">_Статтю було надруковано в часописі_<br /><a title="globalteahut.org" href="http://www.globalteahut.org/" target="blank" rel="noopener">_Всесвітньої Чайної Хатинки_ </a>_у вересні 2017-го._</p>