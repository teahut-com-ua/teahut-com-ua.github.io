---
posted: true
title: "Церемонія «Листя в чаші»"
subtitle: ""
author: ""
description: Приготування чайного листя в чаші не вимагатиме від вас чогось особливого. Чай здебільшого за своєю формою буває трьох типів...
heroImage: "/LeavesInABowl.jpg"
pubDate: 2018-03-29
category: ["Статті"]
---
import { Image } from 'astro:assets';
import Image1 from "/src/assets/articles/leaves-in-a-bowl/LeavesInABowl-sign.jpg";
import Image2 from "/src/assets/articles/leaves-in-a-bowl/LeavesInABowl-1.jpg";


<p style="margin-left: 2rem; font-size: 1rem; text-align: right; text-wrap: balance;">_Приготування чайного листя в чаші не вимагатиме від вас чогось особливого. За своєю формою чай здебільшого буває трьох типів: у вигляді довгого листя, згорнутим у кульки та пресованим. Для цієї церемонії велике довге листя підходить якнайкраще: порівняно з маленькими бруньками та листочками, воно не так прагне потрапити вам до рота, можливо тому що менше плаватиме поверхнею; і за тим, як воно розкривається, доволі приємно спостерігати. (Иноді також можна взяти й декілька кульок, особливо якщо це листя збирали руками, і воно потім розкривається у флеші.) Насправді зовсім неважко підібрати собі чай подібної форми серед семи груп. Що стосується посуду, вам знадобиться велика миска для чаю, чаші для кожного з ваших гостей (якщо ви не маєте чайних, чаші для рису також підійдуть, але тоді переконайтеся, що вони знизу мають виступ, за який було би зручно їх тримати, аби не обпікати пальці), деякі речі для “часі (chaxi, "чайної сцени")” на кшталт доріжки-рушника, квітів чи инших прикрас і якусь посудину для використаної води (дзєнь швей, jien shui, 建水; япон. кенсуй)._  </p>

<p>&nbsp;</p>

#### I. Підготування

Для Чадзіна насправді не існує певно визначеного початку чайного зібрання. Майстер Лінь часто повторює: “Я витратив п’ятдесят років свого життя заради оцієї чашки”. Ми цілковито присвячуємо себе служінню Чаю, саме тому ця діяльність і перетворює нас. Якщо це офіційне зібрання, то ви, можливо, захочете витратити на планування такої події якомога більше часу – часу і місця на те, щоби представити свій чай. У вас може виникнути бажання розіслати тематичні запрошення і створити невеличкі, пов’язані з цим, подаруночки для своїх гостей, які б вони могли взяти додому (можливо, це буде маленький пакетик із чаєм, який ви захочете розділити з ними). Чим більше часу ви приділите плануванню і створенню чаювання, тим особливішим воно буде для ваших гостей. І потреба визнавати ці зусилля не виникатиме, адже все воно буде вкладено в сутність самої події, і гості ваші відчують ці пошану й любов незалежно від того, сприймуть вони деталі чи ні.

У день церемонії, навіть якщо вона якась звичайна, ви маєте приділити час на прибирання. Прибиранням і прикрашанням ми виказуємо повагу нашим гостям. Цим ми також ушановуємо і саму подію: те, що ми приділяємо час, щоби зробити зібрання особливим, насправді й виокремлює його! Поприбирайте скрізь, навіть у тих місцях, які ваші гості ніколи не побачать, адже чистота простору є справжньою енергією, а не просто зовнішнім виглядом. І от коли ви вже достатньо прибралися, можете починати готувати _часі_.

Як ми вже обговорювали в багатьох випусках, часі є мандалою – витвором мистецтва, який поєднує цю подію з космосом. Основна функція такого мистецтва – виказати пошану вашим гостям і тому чаю, що подається. Через це важливо обирати як чай, так і спосіб його приготування ще _до_ того, як ви розпочинаєте створювати свою "чайну сцену". І вже після того як ви визначилися з ним і з методою його заварювання, згадайте, що темою будь-якого часі має бути сам чай. Наприклад, розташування квітів для чайного зібрання (_чабана, chabana_) дотримується зовсім иншої естетики, ніж звичайне їх компонування (_ікебана, ikebana_) – вони не повинні відволікати увагу від чаю і тому мають бути значно простішими й стриманішими. Насправді простота є одним із тих головних принципів, які повинні скеровувати добре сплановану "чайну сцену". У мистецтві рідко трапляються нейтральні елементи. Переважно те ж саме можна сказати й стосовно часі. Якщо ви не впевнені, як саме якийсь окремий елемент підсилює простір, то ліпше приберіть його. Менше – насправді краще.

---

<p>&nbsp;</p>

<Image class="float-right" src={Image1} alt="Напис ієрогліфами" />
#### _Одна зустріч, один шанс_

_Одним із найвеличніших чайних висловлювань у спадщині мудрости, що передаються протягом поколінь, є “ічіґо ічіє (ichigo ichie)”. З японської це перекладається як “одна зустріч – один шанс” (на світлині поданий його китайський відповідник). Будь-яке обговорення часі (chaxi) було би неповним без розгляду цього проникливого виразу, адже він спрямовує нас до Духу, закладеного в основі справжньої “чайної сцени”, і того зібрання, що відбувається на ній._

_Ще до того як зібрання почнеться, цей вислів просить пам’ятати: чаювання, до якого ми готуємося, є неповторним, сповненим будь-яких можливостей. Він натякає на те, що ми маємо ставитися до нього з тими ж повагою і уважністю, з якими би підходили до єдиної-в-нашому-житті зустрічі з кимось чи чимось дуже особливим, чим ця подія, безумовно, і є._

_Як тільки зібрання розпочалося, “ічіґо ічіє” нагадує нам, щоби ми дорожили цим моментом, щоби не сприймали нічого за буденне і самоочевидне. Навіть якщо (а особливо якщо!) ми з вами щодня п’ємо чай разом, навіть у “тій самій” кімнаті, у “той самий” час, “той самий” чай, цей вислів каже нам, що насправді ніхто й ніщо ніколи не бувають тими самими. Ми завжди разом збираємося на чай уперше й востаннє. Щосекунди весь наш Усесвіт змінюється, і ми з ним також._

_Будь-що, що надихає нас на відчуття неповторности цього моменту часу, варте розгляду. Ніщо не гарантовано в цьому житті. Це все дар! Ми не маємо на нього прав, ми не отримуємо його за якісь заслуги й ми не можемо це мати доти, доки хочемо. Ми навіть не дізнаємося про те, коли сплине термін володіння ним. Воно було даровано нам якоюсь дивною долею, і все може змінитися за мить. Ми ніколи цього не передбачимо. Навіть оцей день ми можемо не пережити. Подібні міркування спочатку могли би здатися сумними, та насправді є в них якась пишнота – вони просять нас святкувати й насолоджуватися тим досвідом, який нам залишається. І ніщо не допоможе нам навчитися так цінувати кожну нагоду, кожну подію, як чайна практика, особливо з її виключно “однією зустріччю, одним шансом” зігріти воду!"_

---

<Image class="align-center" src={Image2} alt="Чадзін вітає своїх гостей за чайним столом" />

__Метода:__ Попрацюйте над темою (можливо, попередньо запланованою). Наочніші з них пов’язуються із самою зустріччю, як-от святкування Народин або иншої події в житті. А втім, по допомогу з базисом вашого часі ви завжди можете звернутися до Природи й присвятити цю подію тому, що відбувається навкруги, наприклад, використати осіннє листя для прикрашання столу. Глибші, витонченіші теми також можна розглядати, як-от сутра, підкладена під чайний човен, натякатиме на мудрість лінії наступности, яку вбирає в себе чай. Немає необхідности спеціяльно розглядати теми з вашими гостями, хоча за бажанням ви можете робити це, особливо якщо надсилали запрошення заздалегідь. Однак у більшості випадків ліпше дозволити їм самим “побачити” зібрання, незалежно від того резонансу, який це викличе в них. Як і в будь-якому мистецтві, тут можливі нескінченні осявання та образи.

Мистецтво створення часі та підготовка до церемонії є значною частиною поваги, яка й вносить у звичайне пиття чаю церемоніяльність. Можна заглиблюватися в цей процес настільки, наскільки вам дозволяють ваші здібності чи ваш розклад. Ви можете одягнути спеціальне вбрання, що також буде важливою частиною того, що побачать ваші гості, коли вони займуть свої місця. (Наприклад, чи відповідає ваш вигляд чайній доріжці-рушникові?) Ви можете вирішувати, потрібна вам якась музика чи ні, робитимете ви якісь подарунки, і прикрашати вам тільки чайний простір, чи, можливо, весь дім також. Чим більше ви вкладаєтесь у зібрання, тим особливішою буде подія і тим шанованішими почуватимуть себе ваші гості.

Однак з цього не повинно складатися враження, що всі чайні зібрання загалом мають бути офіційними – якщо обставини вимагають якогось випадкового чаю, то тоді формальна подія буде присилуваною і навряд чи приємною. Та це й не означає, що ви маєте не зважати на якесь незаплановане чаювання. Ви так само можете святкувати шанс випадково зібратися з друзями, як і будь-яку офіційну нагоду. Зрештою, це чудова можливість провести деякий час у спілкуванні з друзями за чаєм! Чому б і не відзначити це, зробивши таку “чайну сцену”, яка би підтверджувала, підкреслювала й надихала подібний чай? Вправний майстер з часі створює досконале середовище для сприяння будь-якому чаю і енергії, які б чаювання не намагалося пробудити, від офіційної церемонії і до милої домашньої бесіди.

<section class="next-page">
  Далі: [_ІІ. Обмивання посуду_](/library/leaves-in-a-bowl2)
</section>

<p>&nbsp;</p>
<p align="right" style="font-size: 0.9rem;">_Статтю було надруковано в лютому<br />в журналі<a title="globalteahut.org" href="http://www.globalteahut.org/" target="_blank" rel="noopener">"Всесвітньої Чайної Хатинки"</a>&nbsp;за 2017 рік._</p>