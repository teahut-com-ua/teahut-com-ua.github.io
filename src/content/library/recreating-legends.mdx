---
title: "Відтворення легенд. Відновлена історія"
subtitle: "«Червона Марка (Хон Їнь)» та «Блакитна Марка (Лань Їнь)» народилися знов."
author: "Ву Де"
description: З року в рік чергова версія найжаданішого вінтажу “Червоної Марки” виходить під якимось брендом, однак більшість з них...
pubDate: 2020-05-29
posted: true
category: ["Статті"]
---
import Image1 from "/src/assets/articles/tea-of-the-month/2016-05-stream-enterer/si-ji-chun1.jpg";


<p><br /><img style="display: block; margin-left: auto; margin-right: auto;" src="images/articles/RecreatingLegend/RecreatingLegend1.jpeg" alt="RecreatingLegend1" width="640" height="502" /></p>
<h1 style="text-align: center;"><span style="font-size: 18pt;">Відтворення легенд.&nbsp;</span><span style="font-size: 14pt;"><span style="font-size: 18pt;">Відновлена історія:</span><br />“Червона Марка (Хон Їнь)” та “Блакитна Марка (Лань Їнь)” народилися знов</span></h1>
<p style="text-align: right;"><em><strong>Аарон Фішер</strong></em></p>
<p>З року в рік чергова версія найжаданішого вінтажу “Червоної Марки (<em>Хон Їнь, Hong Yin</em>)” виходить під якимось брендом, однак більшість з них – то лише марна спроба завоювати репутацію легендарних млинців 50-х заради прибутку. І найчастіше те, з чого складаються ці нові чаї, крім обгортки, ледь схоже на свого знаного предка. Нещодавно "Група чайних компаній Чантай (<em>Chang Tai</em>)” теж прийняла рішення рухатися в подібному напрямі. Та хоч їх і мотивують схожі ділові принципи, вони вирішили витратити деякий час на розгляд можливостей і виготовити те, що всередині мало би більше спільного з ориґінальними чаями. Вони задумали створити цілу лінійку продуктів, позначену як сучасні версії багатьох з тих чудових чаїв доби “Взірцевих пуерів (Masterpiece Era)”. І не дивно, що пошуки крізь віяння літератури про пуери вивели їх на Джов Юя – одного з найобізнаніших чайних мудреців сучасности.<br /> <br />З усіх моїх численних подорожей до Юньнані остання поїздка виявилася найбільш інформативною з ряду причин: я мав честь відвідати мануфактуру “Чантай” і зустріти там кількох шанувальників чаю, а також можливість поглянути на їхнє виробництво. Однак найважливішим для мене було те, що я отримав шанс відвідати Юньнань з одним з найвизначніших учителів свого життя. Компанії “Чантай” дуже пощастило. Таких людей, хто випив би більше “Червоної Марки” чи “Блакитної Марки” за Джов Юя в останні тридцять років, що він колекціонує чай, не так уже й багато.<br /> <br />Для Джов Юя ця можливість аж ніяк не була пов’язана з бізнесом. Він сприйняв увесь процес дуже серйозно – приніс декілька версій “Червоної Марки“ та “Блакитної Марки” з собою, щоби ще раз попити й порівняти з тими нотатками, які він зробив десятиліття тому, коли придбав свої перші екземпляри всього лише по $30 за млинець. Джов Юй – легендарна постать у світі тайванського чаю, засновник відомого в усьому світі чайного дому "Вістерія", а також учитель і колекціонер пуерів з неосяжними мудрістю і досвідом.</p>
<p>У літаку до Юньнані Джов Юй сказав мені, що він не став би відтворювати ці старі чаї лише заради бізнесу. Якщо б він відчував, що не в змозі знайти щось максимум наближене за відчуттям і характером до тих легендарних чаїв, то швидше би просто зробив новий продукт без жодних неправдивих асоціацій. І оскільки фабрика сподівалася на відтворення ще кількох млинців доби “Взірцевих пуерів”, він, зрештою, залишився чесним не тільки на словах і загалом зробив тільки два: Червону й Блакитну Марки звичайного ґатунку.</p>
<p style="text-align: center; display: block;"><img style="margin-right: auto; margin-left: auto; border: 1px solid #000000; display: block;" src="images/articles/RecreatingLegend/RecreatingLegend2.jpeg" alt="RecreatingLegend2" /></p>
<p style="text-align: center; display: block;"><span style="font-size: 10pt;">Первісна будівля фабрики Менхай, яку було встановлено в 1940 році, зараз покинута.</span><br /><span style="font-size: 10pt;">Ми зупинилися, щоби спробувати відчути старі млинці</span></p>
<p>Джов Юй сказав, що зробити точно такий чай, який виготовлявся 50 років тому, неможливо з ряду причин. Усіх купажистів того періоду вже нема, й хоч і малося декілька переважних теорій, та ніхто не знає, з яких саме реґіонів брали сировину. По-друге, оскільки ці чаї зараз уже добре витримані, точно зрозуміти важко, як вони колись смакували новими. А втім, Джов Юй пив їх, коли вони ще були доволі свіжими. <img style="display: block; margin: 10px auto 12px; border: 1px solid #000000;" src="images/articles/RecreatingLegend/RecreatingLegend3.jpeg" alt="RecreatingLegend3" /></p>
<p style="text-align: center;"><span style="font-size: 10pt;">Незважаючи ні на що, Джов мав був потрапити всередину старої фабрики за будь-яку ціну</span></p>
<p>Він сказав, що “Червона Марка”, приміром, була настільки терпкою, що багато шанувальників пуерів тих часів не хотіли її пити. “Крім того, світ, рівно як і Юньнань, був тоді зовсім иншим місцем, – він усміхнувся, – Люди були чистішими, Земля менш забрудненою, і дерева були здоровіші… органічні й природні сади тощо.” Тому постало питання, а чи варто відтворювати ті шедеври взагалі… Джов Юй поплескав мене по руці й сказав, що нічого він не збирається “<em>від</em>творювати”, а “просто <em>створить</em> щось, спираючись на досвід”. Це нагадало мені мистецьку традицію, коли використовували великих майстрів минулого для навчання учнів сьогодення. Більшість художників і скульпторів, східних і західних, проходили періоди учнівства, коли вони навчалися імітувати стиль і навички тих, хто приходив до них. І я не міг не задатися питанням, а що як якась чайна мануфактура років так через 50 не найме иншого експерта, щоби той зробив купаж чаю, схожого на легендарні “млинці Червоної та Блакитної Марок Джов Юя”?..</p>
<p><img style="display: block; margin: 10px auto 12px; border: 1px solid #000000;" src="images/articles/RecreatingLegend/RecreatingLegend5.jpeg" alt="RecreatingLegend5" /></p>
<p style="text-align: center;"><span style="font-size: 10pt;">Джов Юй на фабриці Чантай біля мішків зі створеним їм купажем, що чекає на свою чергу бути спресованим</span></p>
<p>Якщо, можливо, комусь 30-и років збирання “Червоної Марки” та “Блакитної Марки”, а також наявність однієї з найбільших колекцій сьогодення і здавалися недостатніми, щоби відряджати Джов Юя на цю подорож, то його сумніви би цілком розвіялися, як тільки він ризикнув підпустити майстра до якоїсь сировини пуера. Того першого вечора, після прибуття в гори Сішуанбаньна, ми чаювали з власником "Чантай", паном Лей Ґван Юе, в його офісі. Спочатку ми випили трохи “Блакитної Марки”, привезеної Джов Юєм. Після того пан Лей увічливо поцікавився, чи не може він пригостити нас чаєм. Він приніс якийсь свіжий млинець шену, й Джов Юй звільнив місце, аби той сів заварювати його. Сьорбнувши другу чашку, Джов Юй прокоментував: “Не погано… Мені нагадує цьогорічний весняний чай з Булан Шаню, – після чого він затнувся і почухав свою голову, – Проте є тут щось іще…” <img style="display: block; margin: 10px auto 12px; border: 1px solid #000000;" src="images/articles/RecreatingLegend/RecreatingLegend4.jpeg" alt="RecreatingLegend5" /></p>
<p style="text-align: center;"><span style="font-size: 10pt;">Джов Юй обговорює майбутнє своїх млинців з керівником на фабриці Чан Тай</span></p>
<p>Обличчя пана Лея засяяло. Дійсно, ми пили тогорічний “Ї Чан Хао (<em>Yi Chang Hao</em>)”, що був зроблений відомим купажистом з Гонконгу, який, до речі, сам і викупив усю партію цього чаю прямо з фабрики. Панові Лею знадобився деякий час на те, щоби закінчити свій вирок. “Дивовижно… Дійсно вражаюче! – вигукнув він. – Це справді на 90% чай з Булан Шаню. Инші 10% – чай з Їву.” Джов Юй пропустив комплімент і тільки відповів: “А… Я знав, що то був Їву”. Пан Лей продовжував говорити, що вони, без сумніву, обрали правильну людину. Годину по тому, коли він проводжав нас, то все ще продовжував бурмотіти “неймовірно… просто неймовірно”.</p>
<p><img style="display: block; margin-left: auto; margin-right: auto;" src="images/articles/RecreatingLegend/RecreatingLegend6.jpeg" alt="RecreatingLegend6" /><img style="display: block; margin-left: auto; margin-right: auto;" src="images/articles/RecreatingLegend/RecreatingLegend7.jpeg" alt="RecreatingLegend7" /></p>
<p style="text-align: center;"><span style="font-size: 10pt;">Джов Юй, як майстер, у дії здійснення магії, яка поверне до життя<br />ті легендарні чаї і принесе насододу тисячам любителів чаю</span></p>
<p>Наступні декілька днів, що ми провели в кімнаті для купажування, де дегустували сотні видів маоча з усіх районів Юньнані, “дивовижна” чутливість Джов Юя продемонструвала себе достатньою мірою, щоби стати вже звичною. Він часто, перш ніж оголосити гору й сезон, робив один ковток чи иноді просто нюхав чай. Разом з відомим фермером, що робить вулони (улуни), паном Чов С’єнь Пан, вони були зайняті розмовами про недавню вологість весняного чаю, дощі й навіть тумани – не з точки зору метеозведень чи поїздок на ферми, а розглядали вплив цих факторів на чаї, які вони зараз пили. Бачити енергійність, з якою Джов Юй наближався до кожної чашки з настоєм, і ті чутливість і проникливість, які йшли слідом, незалежно від того, скільки рядків чаю ставили перед ним – це справді надихало. Цікаво, що багато з тих характеристик, які він описував, були би мені доступні також, якби я пив ті чаї вдруге й зосереджувався вже на них, але, ймовірно, з першого разу я би їх пропустив. Сам я був вражений такою величезною кількістю зразків, від чого вкотре відчув, що мені ще далеко мандрувати світом Пуера.</p>
<p>Зрештою, світ знову прикрашається млинцями “Червоної Марки” та “Блакитної Марки”, хоч і не тотожними ориґіналам, та вони й не мали бути такими, принаймні в очах того, хто їх купажував. І хоч особисто я й не міг допомогти, але все ж відчував, що ці млинці є чимось більшим, ніж просто маркетинговою витівкою. Чи справді вони схожі на “Червону Марку” й “Блакитну Марку”, коли ті були молодими, важко сказати, а, можливо, це просто питання для чиєїсь суперечки. Та спостерігаючи за тими пристрастю, духом і вправністю, що були вкладені в їх виробництво, я впевнений, що ці млинці я би залюбки додав до своєї колекції. І також я зовсім не сумніваюся, що на них чекає яскраве майбутнє. Хто знає, чи залишаться ще ориґінальні “Червона Марка” й “Блакитна Марка” через п’ятдесят років для порівняння… Гадаю, кожен тут – від людей, що зігрівали воду й готували чай, до репортерів з Тайваню – всі відчували, що Джов Юй творить історію прямо в них на очах.</p>
<p><span style="text-decoration: underline;"><em><a href="index.php?option=com_content&amp;view=article&amp;id=99:changtai-yiwu-ordinary-treasure&amp;catid=10:articles">Дещо про мануфактуру Чантай та її чаї</a></em></span></p>
<p><span style="text-decoration: underline;"><em><a title="&quot;Блакитна Марка&quot;" href="shengcha/blue-mark" target="_self">Блакитна Марка в нашій Чайній крамничці</a></em></span></p>
<p><span style="text-decoration: underline;"><em><a title="Шен 2003-го року від Чантай Їву" href="shengcha/2003-changtai-yiwu" target="_self">Шен 2003-го року від Чантай Їву</a></em></span></p>
<p>&nbsp;</p>
<p><img style="display: block; margin-left: auto; margin-right: auto;" src="images/articles/RecreatingLegend/RecreatingLegend8.jpeg" alt="RecreatingLegend8" width="720" height="950" /><em>&nbsp;</em></p>
<p style="text-align: right;"><em>Статтю перекладено спеціяльно для <em>TeaHut.com.ua</em></em></p>
<p style="text-align: right;"><em>Оригінал статті, що виходила в 2007-у, взято з сайту&nbsp;<a title="the-leaf.org" href="http://the-leaf.org/The_Leaf/Home.html" target="_blank" rel="noopener">the-leaf.org</a></em></p>