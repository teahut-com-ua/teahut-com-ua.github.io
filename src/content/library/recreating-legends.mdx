---
posted: true
title: "Відтворення легенд. Відновлена історія"
subtitle: "«Червона Марка (Хон Їнь)» та «Блакитна Марка (Лань Їнь)» народилися знов."
author: "Аарон Фішер (Ву Де)"
description: З року в рік чергова версія найжаданішого вінтажу “Червоної Марки” виходить під якимось брендом, однак більшість з них...
heroImage: "/src/assets/articles/recreating-legend/RecreatingLegend.jpeg"
pubDate: 2020-05-29
category: ["Статті"]
---
import { Image } from 'astro:assets';
import Image1 from "/src/assets/articles/recreating-legend/recreating-legend1.jpeg";
import Image2 from "/src/assets/articles/recreating-legend/recreating-legend2.jpeg";
import Image3 from "/src/assets/articles/recreating-legend/recreating-legend3.jpeg";
import Image4 from "/src/assets/articles/recreating-legend/recreating-legend4.jpeg";
import Image5 from "/src/assets/articles/recreating-legend/recreating-legend5.jpeg";
import Image6 from "/src/assets/articles/recreating-legend/recreating-legend6.jpeg";
import Image7 from "/src/assets/articles/recreating-legend/recreating-legend7.jpeg";


Із року в рік чергова версія найжаданішого вінтажу “Червоної Марки (_Хон Їнь, Hong Yin_)” виходить під якимось брендом, але більшість із них – то лише марна спроба завоювати репутацію легендарних млинців 50-х заради прибутку. І найчастіше те, з чого складаються ці нові чаї, крім обгортки, ледь схоже на свого знаного предка. Нещодавно "Група чайних компаній Чантай (_Chang Tai_)” теж прийняла рішення рухатися в подібному напрямі. Та хоч їх і мотивують схожі ділові принципи, вони вирішили витратити деякий час на розгляд можливостей і виготовити те, що всередині мало би більше спільного з ориґінальними чаями. Вони задумали створити цілу лінійку продуктів, позначену як сучасні версії багатьох із тих чудових чаїв доби “Майстерних пуерів (Masterpiece Era)”. І не дивно, що пошуки крізь віяння літератури про пуери вивели їх на Джов Юя – одного з найобізнаніших чайних мудреців сучасности.

З усіх моїх численних подорожей до Юньнані остання поїздка виявилася найінформативнішою з ряду причин: я мав честь відвідати мануфактуру “Чантай” і зустріти там кількох шанувальників чаю, а також можливість поглянути на їхнє виробництво. Однак найважливішим для мене було те, що я отримав шанс відвідати Юньнань з одним із найвизначніших учителів свого життя. Компанії “Чантай” дуже пощастило. Таких людей, хто випив би більше “Червоної Марки” чи “Блакитної Марки” за Джов Юя в останні тридцять років, що він колекціонує чай, не так уже й багато.

Для Джов Юя ця можливість аж ніяк не була пов’язана з бізнесом. Він сприйняв увесь процес дуже серйозно – приніс декілька версій “Червоної“ та “Блакитної Марки” з собою, щоби ще раз попити й порівняти з тими нотатками, які він зробив десятиліття тому, коли придбав свої перші примірники всього лише по $30 за млинець. Джов Юй – легендарна постать у світі тайванського чаю, засновник відомого в усьому світі чайного дому "Вістерія", а також учитель і колекціонер пуерів з неосяжними мудрістю і досвідом.

У літаку до Юньнані Джов Юй сказав мені, що він не став би відтворювати ці старі чаї лише заради бізнесу. Якщо б він відчував, що не в змозі знайти щось максимум наближене за відчуттям і характером до тих легендарних пуерів, то швидше би просто зробив новий продукт без жодних неправдивих асоціацій. І оскільки фабрика сподівалася на відтворення ще кількох млинців доби “Майстерних пуерів”, він, зрештою, залишився чесним не тільки на словах і загалом зробив тільки два: Червону й Блакитну Марки звичайного ґатунку.

<figure style="margin-block: 2rem;">
    <Image class="align-center" src={Image1} alt="Закинута будівля пуерної мануфактури" />
    <figcaption style="font-size: 0.9rem; text-align: center;">
            _Первісна будівля фабрики Менхай, яку було встановлено в 1940 році, зараз покинута.<br />Ми зупинилися, щоби спробувати відчути старі млинці_
    </figcaption>
</figure>

Джов Юй сказав, що зробити точно такий чай, який виготовлявся 50 років тому, неможливо з ряду причин. Усіх купажистів того періоду вже нема, і хоч і малося декілька переважних теорій, та ніхто не знає, з яких саме реґіонів брали сировину. По-друге, оскільки ці чаї зараз уже добре витримані, точно зрозуміти важко, як вони колись смакували новими. А втім, Джов Юй пив їх, коли вони ще були доволі свіжими.

<figure style="margin-block: 2rem;">
    <Image class="align-center" src={Image2} alt="Закинута будівля пуерної мануфактури 2" />
    <figcaption style="font-size: 0.9rem; text-align: center;">
            _Незважаючи ні на що, Джов Юй мав був потрапити всередину будівлі старої мануфактури_
    </figcaption>
</figure>

Він сказав, що “Червона Марка”, приміром, була настільки терпкою, що багато шанувальників пуерів тих часів не хотіли її пити. “Крім того, світ, рівно як і Юньнань, був тоді зовсім иншим місцем, – він усміхнувся, – Люди були чистішими, Земля менш забрудненою, і дерева були здоровіші… органічні й природні сади тощо.” Тому постало питання, а чи варто відтворювати ці шедеври взагалі… Джов Юй поплескав мене по руці й сказав, що нічого він не збирається “*від*творювати”, а “просто _створить_ щось, спираючись на досвід”. Це нагадало мені мистецьку традицію, коли використовували великих майстрів минулого для навчання учнів сьогодення. Більшість художників і скульпторів, східних і західних, проходили періоди учнівства, коли вони навчалися імітувати стиль і навички тих, хто приходив до них. І я не міг не задатися питанням, а що як якась чайна мануфактура років так через 50 не найме иншого експерта, щоби той зробив купаж чаю, схожого на легендарні “млинці Червоної та Блакитної Марок Джов Юя”?..

<figure style="margin-block: 2rem;">
    <Image class="align-center" src={Image3} alt="Джов Юй на фабриці Чантай біля мішків зі створеним їм купажем" />
    <figcaption style="font-size: 0.9rem; text-align: center;">
            _Джов Юй на фабриці Чантай біля мішків зі створеним їм купажем, що чекає на свою чергу бути спресованим_
    </figcaption>
</figure>

Якщо можливо комусь 30-и років збирання “Червоної” та “Блакитної Марки”, а також наявність однієї з найбільших колекцій сьогодення і здавалися недостатніми, щоби відряджати Джов Юя на цю подорож, то його сумніви би цілком розвіялися, як тільки він ризикнув підпустити майстра до якоїсь сировини пуера. Того першого вечора, після прибуття в гори Сішуанбаньна, ми чаювали з власником "Чантай", паном Лей Ґван Юе, у його офісі. Спочатку ми випили трохи “Блакитної Марки”, привезеної Джов Юєм. Після того пан Лей увічливо поцікавився, чи не може він пригостити нас чаєм. Він приніс якийсь свіжий млинець шену, і Джов Юй звільнив місце, аби той сів заварювати його. Сьорбнувши другу чашку, Джов Юй прокоментував: “Не погано… Мені нагадує цьогорічний весняний чай із Булан Шаню, – після чого він затнувся і почухав свою голову, – Проте є тут щось іще…” 

<figure style="margin-block: 2rem;">
    <Image class="align-center" src={Image4} alt="Джов Юй обговорює майбутнє своїх млинців з керівником на фабриці Чантай" />
    <figcaption style="font-size: 0.9rem; text-align: center;">
            _Джов Юй обговорює майбутнє своїх млинців з керівником на фабриці Чантай_
    </figcaption>
</figure>

Обличчя пана Лея засяяло. Дійсно, ми пили тогорічний “Ї Чан Хао (_Yi Chang Hao_)”, що був зроблений відомим купажистом з Гонконгу, який, до речі, сам і викупив усю партію цього чаю прямо з фабрики. Панові Лею знадобився деякий час на те, щоби закінчити свій вирок. “Дивовижно… Дійсно вражаюче! – вигукнув він. – Це справді на 90% чай з Булан Шаню. Инші 10% – чай з Їву.” Джов Юй пропустив комплімент і тільки відповів: “А… Я знав, що то був Їву”. Пан Лей продовжував говорити, що вони, без сумніву, обрали правильну людину. Годину по тому, коли він проводжав нас, то все ще продовжував бурмотіти “неймовірно… просто неймовірно”.

<figure style="margin-block: 2rem;">
    <Image class="align-center" src={Image5} alt="Джов Юй як майстер у дії здійснення дивовижі" /><Image class="align-center" src={Image6} alt="Джов Юй як майстер у дії здійснення магії 2" />
    <figcaption style="font-size: 0.9rem; text-align: center;">
            _Джов Юй як майстер у дії здійснення дивовижі, що поверне до життя легендарні чаї і принесе насододу тисячам любителів чаю_
    </figcaption>
</figure>

Наступні кілька днів, що ми провели в кімнаті для купажування, де дегустували сотні видів маоча з усіх районів Юньнані, “дивовижна” чутливість Джов Юя продемонструвала себе достатньою мірою, щоби стати вже звичною. Він часто, перш ніж оголосити гору й сезон, робив один ковток чи иноді просто нюхав чай. Разом із відомим фармером, що робить вулони, паном Чов С’єнь Пан, вони були зайняті розмовами про недавню вологість весняного чаю, дощі й навіть тумани – не з погляду метеозведень чи поїздок на фарми, а розглядали вплив цих факторів на чаї, які вони зараз пили. Бачити енергійність, з якою Джов Юй наближався до кожної чашки з настоєм, і ті чутливість і проникливість, які йшли слідом, незалежно від того, скільки рядків чаю ставили перед ним – це справді надихало. Цікаво, що багато з тих характеристик, які він описував, були би мені доступні також, якби я пив ті чаї вдруге й зосереджувався вже на них, але, ймовірно, з першого разу я би їх пропустив. Сам я був вражений такою величезною кількістю зразків, від чого вкотре відчув, що мені ще далеко мандрувати світом Пуера.

Зрештою, світ знову прикрашається млинцями “Червоної” та “Блакитної Марки”, хоч і не тотожними ориґіналам, та вони й не мали бути такими, принаймні в очах того, хто їх купажував. І хоч особисто я й не міг допомогти, але все ж відчував, що ці млинці є чимось більшим, ніж просто маркетинговою витівкою. Чи справді вони схожі на “Червону” й “Блакитну Марку”, коли ті були молодими, важко сказати, а можливо це просто питання для чиєїсь суперечки. Та спостерігаючи за тими пристрастю, духом і вправністю, що були вкладені в їх виробництво, я впевнений, що ці млинці я би залюбки додав до своєї колекції. І також я зовсім не сумніваюся, що на них чекає яскраве майбутнє. Хто знає, чи залишаться ще ориґінальні “Червона” й “Блакитна Марка” через п’ятдесят років для порівняння… Гадаю, кожен тут – від людей, що зігрівали воду й готували чай, до репортерів з Тайваню – всі відчували, що Джов Юй творить історію прямо в них на очах.

<section style="padding-left: 1rem; margin-bottom: 3rem;">
[_"Дещо про мануфактуру Чантай та її чаї"_](/library/changtai-yiwu-ordinary-treasure/)
</section>

<Image class="align-center" src={Image7} alt="Джов Юй як майстер у дії здійснення магії" />

<p>&nbsp;</p>
<p align="right" style="font-size: 0.9rem;">_Оригінал статті знаходиться на сайті_&nbsp;<a title="Листочок" href="http://the-leaf.org/The_Leaf/Home.html" target="_blank" rel="noopener">_the-leaf.org_</a></p>