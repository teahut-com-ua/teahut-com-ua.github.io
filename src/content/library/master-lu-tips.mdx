---
title: Поради Майстра Люя початківцям.
author: ""
description: У зв'язку з плутаниною в сучасному чайному світі й значною кількістю дезінформації, гадаємо, було б чудово попитати Майстра Люя про...
pubDate: 2015-01-08
posted: true
category: ["Статті"]
---
import Image1 from "/src/assets/articles/MasterLu.jpg";

<img src={Image1.src}  class="align-center" alt="Майстер Люй Лі Жень" />

Гадаємо, що у зв'язку з плутаниною в сучасному чайному світі й значною кількістю дезінформації було б чудово попитати Майстра Люя про те, що би він порадив новачкам, які шукають гарний чай і хочуть дізнатися про нього більше. Він нагадав дуже давнє чайне прислів'я, у якому мовиться, що чай, зроблений комерсантами, «має смак монет», і тим самим натякнув, що настрій, з яким ведуться справи, настільки ж важливий, як і сам продукт. Найважливішим на його думку є те, що власник крамниці насправді має Дух Чаю і любить його. І якщо ви також любите Чай, то для вас не важко буде відчути це, коли ви заходите до його крамниці. «Коли хтось любить Чай, бізнес у нього може й не так добре йти, проте ймовірно, що подібні люди будуть мати чаї кращої якости та багатіші основи чайної мудрости». Крамарі з найпоказовішою торгівлею і безліччю казкових обгорток майже завжди більше зацікавлені в тому, що Чай може зробити для них, ніж у Ньому самому. На відміну від способу життя для них це шлях бізнесу.

Майстер Люй, так само як і більшість чайних майстрів того покоління, часто повторює, що при купівлі Чаю оповідання не важливі. Барвисті описи чи оповідки не поліпшать його якість. Про це ствердить чашка. Проте коли ви розділяєте чай з гостями чи друзями, то розповідь про чай може посилити досвід, особливо коли його шлях до вас був дуже цікавим. А коли ви купуєте чай, то краще покладатися на свій власний досвід і залишати речі простими. «Той, хто знає – не говорить. А той, хто каже – не знає»,— стверджує найстарший з мудреців.

Майстер Люй нагадав нам, що капіталістичний ринок визначається споживачами. Усі зміни, які би ми хотіли бачити в збалансованому розвитку й екологічній безпеці сучасного чайного виробництва, знаходяться в наших руках. Коли ми сприяємо цим якостям через купівлю лише корисних для здоров'я, вільних від хемікатів чаїв, ми допомагаємо створювати світ, який хочемо бачити самі.

<p>&nbsp;</p>
<p align="right" style="font-size: 0.9rem;">_Цей уривок узято із січневого числа_<br />_часопису "<a href="http://www.globalteahut.org/" target="_blank" rel="noopener">Global Tea Hut</a>" за 2015 рік._</p>