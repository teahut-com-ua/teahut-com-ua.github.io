---
posted: true
title: Січень 2017-го
subtitle: "«Зустріч у старому місті»"
subsubtitle: Класичний розсипний шу пуер 2014 року з Менхаю.
author: ""
description: '«Зустріч у старому місті», класичний розсипний шу пуер 2014 року з Менхаю, Юньнань.'
pubDate: 2017-05-12
category: 
  title: "Поради щодо заварювання"
  url: "/library/brewingtips/"
---
import { Image } from 'astro:assets';
import Image1 from "/src/assets/articles/tea-of-the-month/2017-01-old-town-gathering/2017-01-old-town-gathering1.jpg";
import Image2 from "/src/assets/articles/tea-of-the-month/2017-01-old-town-gathering/brewing-scheme.jpg";
import Image3 from "/src/assets/articles/tea-of-the-month/2017-01-old-town-gathering/2017-01-old-town-gathering2.jpg";


Класичні млинці Шу пуерів, що стали зразком жанру впродовж 1970-80-х років, виготовлялися на Менхайському заводі із середнім рівнем ферментації, і сировину для них брали з цього ж регіону. Ви досі ще будете чути, як деякі старожили приписують файному шу: “Він має класичний менхайський смак”. “Зустріч у старому місті” робили на иншій мануфактурі, але він є даниною тому часу: органічний маоча з Менхаю майстерно збуртували на середньому рівні та призупинили його ферментацію у відповідний час, який відповідав саме цьому сорту листя.

Досі ще в нашому обговоренні ми не згадували сорти, які посилаються на середній розмір того листя, з якого робили пуер. Ці сорти традиційно мають відношення більше до виробництва Шу, особливо для розсипних шу пуерів на кшталт “Зустрічі в старому місті”. Їх вимірюють від одного до дев’яти, де перший складається з маленьких бруньок, а до восьмого чи дев’ятого сорту здебільшого входить велике, так зване “літнє листя”, яке залишалося на дереві набагато довше. Наш Чай місяця весь є листям “_те дзі_ (_te ji_, 特級)” чи “особливої якости” – другого сорту (усередненим для такого розміру, тобто деяке з нього може бути більшим), трохи більшим, ніж найменші, найсолодші бруньки, що иноді позначаються як “_ґон тін_ (_gong ting_, 宮廷)”. Инколи такий великій вміст бруньок у чайному світі називають “тіпсовим”. У випадку Шу пуерів тіпсовий чай додасть завару густоти й солодкости та сповнить чашку глибоким, темним і насиченим настоєм.

<Image class="float-right" src={Image1} alt="Листя Шу Пуера" inferSize/> “Зустріч у старому місті” збирали навесні 2014-го і буртували декількома місяцями згодом. Він уособлює собою виключення з тих трьох тенденцій, що спричинили зниження якости сучасного виробництва Шу, про які ми розповідали вам вище: він був зроблений із чудової органічної сировини, свідомо виготовлений розсипним шу пуером і буртувався до досить специфічного рівня, який відповідав природі використаного листя/суміші. Зрештою, мати виключення з правил є сутністю виховання "Всесвітньої Чайної Хатинки"! Такі свідомо виготовлені органічні шу пуери дедалі рідше зустрічаються в наші дні.

Оскільки “Зустріч у старому місті” був тільки частково ферментований до рівня, що відповідав цьому чаю, він також є чудовим кандидатом на витримування. А ще нам подобаються нотки шенів у ньому, особливо в посмаку. Вони допомагають ущільнити енергію чаю, від чого “Зустріч у старому місті” ще сильніше уземлює, ніж ті Шу, до яких ви звикли. Пухкі й солодкі бруньки разом із частковою штучною ферментацією/буртуванням у цьому чаї виказують, що він усе ще має шенівську гостроту й зберігає деяку частинку Ці від дерев. Як Майстер Люй часто каже нам: _“Виведення гіркоти з чаю – це спроба усунути його мудрість і природу. Ви наче намагаєтесь позбавити життя страждання. Краще навчіться цінувати її та дозвольте його мудрости сповнити вас”._

Він заварюється густим, казково-вершковим настоєм – темним і насиченим, що сповнює вас теплом і м’якою Ці, від чого колький холод зими перетворюється на літню приязність. Незважаючи на міцність, два роки витримки згладили й пом’якшили цей чай, хоча насправді він так само міг би чудово відповідати якомусь примірнику, що років на десять від нього старший. Це один із наших найулюбленіших типів Шу. Хтозна, можливо через п’ятнадцять років він стане не те що “одним із наших найулюбленіших типів” – він буде нашим фаворитом!

<p>&nbsp;</p>

### Поради щодо заварювання

***Вода:*** <Image style="display: inline; float: left; margin: 3px 20px 10px 0; max-width: 150px; max-height: 230px; border: 1px solid var(--foreground); border-radius: 0.5rem;" src={Image2} alt="Символи заварювання" /> _джерельна, назбирана або бутильована_   
***Вогонь:*** _деревне вугілля чи інфрачервона плитка_   
***Нагрівати:*** _гаряче; риб'ячі очі; прямо перед повним кипінням_   
***Метода заварювання:*** _ґонфу чи в чайнику з бічною ручкою_   
***Настоювання:*** _перше довге; два коротких (одразу зливати); далі збільшувати час_   
***Кількість:*** _30-40 настоювань_   
***茶*** _Цього місяця сфокусуйтеся на теплі. При заварюванні подібних Шу пуерів температура допоможе вам отримати максимум з вашого чаю_

Так само як і з нашим чаєм грудня, задля його глибини й тривалости заварювання, щоби допомогти розкрити весь свій потенціял, тепло буде дуже важливим. Пам’ятаєте ті принципи, які ми обговорювали в нашому другому відео про ґонфу минулого місяця? Ву Де пояснював, що коли температура лишається незмінною від чайника з водою до чашки, і наші рухи є повільними, то ми тоді “вкрадаємо” сутність чаю.

<Image class="float-left" src={Image3} alt="Чашка з чаєм" inferSize/> Для того щоби отримати від таких чаїв якомога більше, нам потрібен глибокий вогонь у скип’яченій воді. Це приведе нас до більш кремового, маснистого й насиченого Шу. Також буде непогано, якщо заради того ви покладете трохи більше листя, ніж робите це зазвичай (усього лише трішечки, не перебільшуйте). Шу пуер є чудовим, коли він надто темний і густий, особливо в цю пору року. (Саме тому ми поклали до вашої бляшанки з чаєм ще декілька додаткових грамів.)

Зберігати температуру сталою від чайника з водою до чашки нереально. Але наше прагнення до неможливих ідей допомагає нам, бо завдяки йому ми покращуємо все у своєму житті. Спробуйте себе спитати, чи можете ви поміркувати над деякими шляхами підтримування температури під час процесу заварювання.

М’які й плавкі рухи, які шкодять чаю якомога менше – це те, над чим ми можемо працювати десятиріччями. Повправляйтеся дотримуватися кругових жестів у напрямку центру й бути впевненими, що обидві ваші руки вільні, нескуті й перебувають у зручному положенні. Ми хочемо, щоби Ці м’яко стікала від плечей до зап’ястків, без жодних заломів у будь-яких місцях. Погляньте, чи зможете ви відчути будь-які порушення в чайному настої, якщо ваші жести не є плавкими, та який вплив це матиме на заварене в чашці. І тоді практикуйтеся текти м’якіше...

<section style="font-size: 1rem; font-style: italic; padding-left: 1rem; margin-bottom: 3rem;">
    Також пропонуємо вашій увазі: ["Мандри Шу Пуера"](/library/articles/shou-puerh-journey/)
</section>

<p align="right" style="font-size: 0.9rem;">_Статтю було надруковано в січні<br />2017 року в часописі_ <a title="globalteahut.org" href="http://www.globalteahut.org/" target="blank" rel="noopener"> _"Всесвітньої Чайної Хатинки"_ </a></p>