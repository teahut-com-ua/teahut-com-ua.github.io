---
posted: true
title: Травень 2018-го
subtitle: "«Храм, оповитий хмарами»"
subsubtitle: Зелений чай 2018 року з Міндзяню, округа Наньтов, Центральний Тайвань; висота ~500 м.
author: ""
description: '«Храм, оповитий хмарами», Зелений чай 2018 року з Міндзяню, округа Наньтов, Центральний Тайвань; висота ~500 м.'
pubDate: 2018-05-01
postedDate: 2018-05-25
category: 
  title: "Поради щодо заварювання"
  url: "/library/brewingtips/"
---
import { Image } from 'astro:assets';
import Image1 from "/src/assets/articles/tea-of-the-month/2018.05-CloudTemple/CloudTemple1.jpg";
import Image2 from "/src/assets/articles/tea-of-the-month/2018.05-CloudTemple/CloudTemple2.jpg";
import Image3 from "/src/assets/articles/tea-of-the-month/2018.05-CloudTemple/CloudTemple3.jpg";
import Image4 from "/src/assets/articles/tea-of-the-month/2018.05-CloudTemple/CloudTemple4.jpg";


<Image class="float-right" src={Image1} alt="Чайне листя 1" /> Через деякі тонкощі виробництва чай цього місяця більше належить до Вулонів, ніж до Зелених. "Храм, оповитий хмарами" дуже схожий на ледь-ледь окиснений вулон. Він походить із чайних садів нашого близького друга пана Сє Юаньджая, у яких збережено природне біорозмаїття. Пан Сє також має декілька органічних плантацій. (Ті ж з вас, хто ще не був у нашій «Хатинці», можуть почитати про цього надзвичайного фармера в попередніх числах нашого журналу. Він один із наших найдавніших друзів і справжній герой у світі вирощування органічного чаю, який допомагає виховувати й заохочує багато инших фармерів упроваджувати зміни заради нашої Землі.) Цей чай зроблено з більшого, соковитішого листя. Він частково оброблений руками, адже ніжні смужечки листочків не змогли би витримати великої кількости механізмів.

Як ми вже розглядали, традиційний Зелений чай виготовлявся виключно з бруньок, які збирали, де-ензимували (зупиняли дію зелених ензимів через обробку парою чи жаром) і висушували, якщо їм не надавалася форма, чи формували під час де-ензимізації у воках деяких видів чаю. Зеленому судилося бути неокисненим, збираючи свіжу, янську енергію нещодавно пророслих бруньок у їх недостиглій формі. Від цього він дає ніжний запашний настій, сповнений яскравої сили Природи. Традиційно найкращі зелені чаї також збиралися тільки навесні, а це означало, що брунька сама була свіжим паростком дерева саме тоді, коли Світ теж ставав зеленим. Вібрацію янських бруньок у той час, коли Світ сповнений енергії Ян, вважали витонченістю, цілющістю, що поєднує з Природою і з порами року і сама по собі сповіщує про зміни погоди.

<Image class="float-left" src={Image2} alt="Чайне листя 2" /> "Храм, оповитий хмарами" необхідно було підв’ялювати, оскільки його виготовляли з верхніх пагонів із бруньки й листочка (флешів), тому якщо до його оцінювання підійти найсуворіше, то він не буде справжнім Зеленим чаєм. Так, це перше весняне листя, і через це в ньому так само закладена сутність пробудження Природи від зими, як і в перших найсильніших бруньках дерев. Однак більше листя у флешах ще й трохи достигло та помітно змістилося в бік Їнь. Через те що доросліше листя сповнене вологи, його необхідно підв’ялювати – воно надто ламке, щоби з ним працювати. Таке легке окиснення свідчить про те, що цей чай є напівокисненим, і тому він однією ногою стоїть у зелених чаях, а другою – у вулонах. Також його скручували (_жов ніянь, rou nian_), що традиційно не застосовується у виробництві зеленого чаю. Скручування руйнує клітини й виділяє з них сік. Через це "Храм, оповитий хмарами" не буде таким витонченим, як звичайні зелені чаї. Він має міцніший, глибший настій і більшу широчінь зі значнішим балансом Їнь і Ян. Проте, за мірилом усіх чаїв загалом, навіть при всій своїй зухвалості, він лишається досить м’яким і витонченим. Про цей баланс можна довго розповідати… Він породжує приємний настій і чудово підходить для тіла.

"Храм, оповитий хмарами" є дуже потужним чаєм, але в той же час він і дуже простий, особливо якщо ви заварюєте його як "листя в чаші". Усього лише декілька листочків цього магічного зілля, що здіймається над чашею легким вітерцем між вашими руками, буде достатньо, щоби очистити ваш дух і привнести відчуття весни у ваше життя. У ньому немає нічого показного чи надмірного. Він сміливо пропонує гіркоту, солодкість і терпчинку, так само як це роблять Природа й Життя. І є в тому якесь диво – приймати сезонні зміни з подібними чаями. А якщо одного теплого ранку ви зможете розділити його з кимось, кого ви любите, можливо на природі просто неба, то відчуєте, що хоч це й найменш цікавий і найпростіший чай серед тих, що ми надсилали вам цього року, він також може стати вашим найулюбленішим.

<p>&nbsp;</p>

#### Поради щодо заварювання
<Image style="display: inline; float: left; margin: 5px 20px 10px 0; max-width: 360px; max-height: 230px; border: 1px solid var(--foreground); border-radius: 0.5rem;" src={Image3} alt="Символи заварювання" /> ***Вода:*** _джерельна або найкраща бутильована_   
***Вогонь:*** _вугілля, інфрачервона плитка чи газ_   
***Нагрівати:*** _низки перлин/крабові очка, 85-90°С_   
***Метода заварювання:*** _листя в чаші чи чайник із бічною ручкою (листя в чаші буде кращою)_   
***Настоювання:*** _декілька листочків у чаші_ (_миттєве, миттєве, потім довше, якщо в чайнику з бічною ручкою_)   
***Кількість:*** _п'ять-десять настоювань/наливань_   
***茶*** _У цьому місяці ми радимо використовувати темні чаші. За можливости візьміть тяньму. Темний колір чаші підкреслить свіжі зелені відтінки листя і надасть вам від цього "Чаю місяця" окремої насолоди._

Чай цього місяця якнайкраще підходить для церемонії "листя в чаші". Ви могли би також заварити його і в чайнику з бічною ручкою, як робили ми. Приготований у такий спосіб, він теж чудовий, але ви не зможете помилуватися розкриттям розкішного зеленого листя, а це, на нашу думку, має суттєве значення, коли настає весна, і ми п’ємо свіжий весняний зелений чай. Колір листя просто зачаровує! Ви можете спробувати обидва способи, якщо у вас залишиться достатньо чаю.

Світлим чаям, таким як наш "Чай місяця", буде кориснішою трохи охолоджена вода. Ми радимо доводити її до належної температури, а не кип’ятити до "риб’ячих очиць" і потім охолоджувати. Це важче зробити, та якщо захочете спробувати, то, можливо, ви помітите різницю, особливо коли використовуєте джерельну воду. Якщо ж для вас такий спосіб не дуже зручний, то просто доведіть водичку до кипіння і дайте їй охолонути. Надто гаряча вода буде обварювати ніжне листя, змінювати його смак і даватиме вам меншу кількість заварювань. Значна кількість делікатніших відтінків може лишитися непоміченою, якщо вода загаряча.

<Image class="float-right" src={Image4} alt="Листя в чаші" /> Сама чаша впливатиме на цей "Чай місяця". Якщо маєте таку можливість, то візьміть чашу тяньму. Гладкість глини й темний колір змінять сприйняття цього чаю до невимовности. Є таке старе вчення і естетика в чаї, яку називають "королівський скакун, прив’язаний до хатинки". Йдеться мова про те, що на _часі_ має бути якийсь один вишуканий елемент, тоді як усе инше – доволі простим. Очевидно, що "Храм, оповитий хмарами" є дуже простим, а отже він є чудовим чаєм для пиття з чаші тяньму. Чадзіни завжди насолоджувалися подібними контрастами між вишуканістю та простотою.

Однією з причин, що робить чаші тяньму такими чудовими для зелених чаїв поздовжьного скручування – це темна, синьо-чорна полива. Такий колір підкреслює завжди яскраву зелень листя, яка починається з темних і розкривається насиченими світлішими тонами. Темна чаша змушує зелень виблискувати, сяяти, немов би весняним ранком. Якщо ж у вас немає чаші тяньму, то, можливо, ви знайдете якусь просто темнішу, навіть якщо вона буде чашею для рису. Жодних сумнівів, це чай, якому судилося насолоджувати нас так само через очі, як і через рот і ніс, тому використання темної чаші зробить ваше чаювання значно кращим.

<p>&nbsp;</p>
<p align="right" style="font-size: 0.9rem;">_Стаття вийшла в травневому числі часопису<br /><a title="globalteahut.org" href="http://www.globalteahut.org/" target="_blank" rel="noopener">"Всесвітньої Чайної Хатинки"</a>&nbsp;за 2018 рік._</p>