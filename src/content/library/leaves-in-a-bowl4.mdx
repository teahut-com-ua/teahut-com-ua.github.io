---
posted: false
title: "Церемонія «Листя в чаші»"
subtitle: ""
author: ""
description: Приготування чайного листя в чаші не вимагатиме від вас чогось особливого. Чай здебільшого за своєю формою буває трьох типів...
heroImage: "/src/assets/articles/leaves-in-a-bowl/LeavesInABowl-0.jpg"
pubDate: 2018-05-01
category: ["Статті"]
---
import Image1 from "/src/assets/articles/leaves-in-a-bowl/LeavesInABowl-8.jpg";


<section class="next-page last-line">
  Початок: 

  [_І. Підготування_](/library/leaves-in-a-bowl)   
  [_ІІ. Обмивання чайного посуду_](/library/leaves-in-a-bowl2)   
  [_III. Додавання листя і води_](/library/leaves-in-a-bowl3)
</section>

#### IV. Викажіть вдячність гостям із першою чашею

Иноді, коли люди потрапляють до церемоніяльного простору, вони можуть почуватися досить ніяково. Їм може бути невідомо й про те, що вклоняючись на початку служіння, ви тим самим вибачаєтеся перед ними, а вони дивуються, чому це ви іґноруєте їх. Той занурений погляд на вашому обличчі, коли ви всім своїм серцем і душею зосереджуєтесь на приготуванні чаю, може здаватися їм недоброзичливим. І треба визнати, далеко не кожному буде зручно сидіти мовчки, оскільки весь Усесвіт тоді пересувається всередину, а зазирати туди, до певної міри, лячно будь-кому з нас. Незалежно від того, новачки ваші гості чи досвідчені чайні пияки, це допоможе продемонструвати їм, що зібрання зовсім не нудне, і що вся наша енергія спрямована на цілковиту гостинність. Буде достатньо часу, щоби зануритися в себе і відпочити в спокої чи помандрувати, проте це дасть можливість поєднатися з усіма вашими гостями на початку абсолютно всіх чайних церемоній.

Перед тим як подати першу чашу гостеві, нам хочеться налагодити зоровий контакт з усіма ними по черзі. Піднесіть чашу гостя до свого серця і погляньте на нього й так потім з кожним з них. Можете усміхнутися чи вклонитися йому. Щоб ви не робили, спробуйте передавати своїм гостям доброзичливість і теплоту, гостинність і любов. Один цей жест значно сприятиме в перетворенні мовчазности чайної церемонії на _радісну тишу_, ніж щось нудне і/чи недоброзичливе. Відчуття неприступности, незручности цього простору після такого значно слабшає, і кожен тоді зможе провести решту зібрання, зосередившись на чаї. Ми робимо це тільки з першою чашею.

<img class="float-left" src={Image1.src} alt="Напис ієрогліфами" />

__Метода:__ Щоразу, коли ви підносите чашу до свого серця, обов’язково змінюйте руки відносно половини стола таким чином, щоби напрямна – та, що накриває чашу зверху – була на правій половині правою, а на лівій відповідно лівою. Це дозволить вам ставити чашу перед кожним гостем належною рукою. Як тільки чаша опиняється біля вашого серця, можете накрити її своєю долонею, і під час того як ви налагоджуєте глибокий, промовистий зоровий контакт з гостем, наповнити її всім своїм серцем і гостинністю. Подібна вправа, яка для декого може здатися сутужною чи навіть викликом, змусить нас дивитися в обличчя иншим відкрито й щиро.

<section class="next-page">
  Продовження: [_V. Подавайте чай і з кожною чашею змінюйте Світ_](/library/leaves-in-a-bowl5)
</section>

<p>&nbsp;</p>
<p align="right" style="font-size: 0.9rem;">_Статтю було надруковано в лютому<br />в журналі<a title="globalteahut.org" href="http://www.globalteahut.org/" target="_blank" rel="noopener">"Всесвітньої Чайної Хатинки"</a>&nbsp;за 2017 рік._</p>
