---
posted: false
title: "Церемонія «Листя в чаші»"
subtitle: ""
author: ""
description: Приготування чайного листя в чаші не вимагатиме від вас чогось особливого. Чай здебільшого за своєю формою буває трьох типів...
heroImage: "/src/assets/articles/leaves-in-a-bowl/LeavesInABowl-01.jpg"
pubDate: 2018-05-04
category: ["Статті"]
---
import Image1 from "/src/assets/articles/leaves-in-a-bowl/LeavesInABowl-9.jpg";


<section class="next-page last-line">
  Початок: 

  [_І. Підготування_](/library/leaves-in-a-bowl)   
  [_ІІ. Обмивання чайного посуду_](/library/leaves-in-a-bowl2)   
  [_III. Додавання листя і води_](/library/leaves-in-a-bowl3)   
  [_IV. Викажіть вдячність гостям із першою чашею_](/library/leaves-in-a-bowl4)
</section>

#### V. Подавайте чай і з кожною чашею змінюйте Світ

Роздавання і збирання чаш чи чашок – це дихання чайної церемонії. Кожен з нас є окремою індивідуальністю, та ми також і єдині – одне зібрання, що відпочиває в єдиному просторі Серця. Припливи й відпливи єдности та відокремлености задають темп чайній церемонії. І якщо ви ставили обмеження на мовчання, то це теж визначатиме, коли вам можна знову почати спілкуватися. Завжди намагайтеся спочатку вклонитися, а потім вже самі ініціюйте бесіду. Вашою службою, як господаря, буде спрямовувати будь-яку розмову до суттєвих, спрямованих до Серця тем.

Щокола чекайте, поки ваші гості доп’ють свій чай, і не забувайте, що їх не можна підганяти жодним чином. Якщо ви гість і бажаєте пропустити якесь коло, то завжди вільні зробити це. Ми маємо дослухатися до свого тіла, коли йдеться про прийом лікарських рослин. Просто покладіть долоню зверху на свою чашу на столі під час того, як господар збиратиме їх, і він чи вона знатимуть, що ви хочете перепочити.

<img class="float-right" src={Image1.src} alt="Рука з чашею" />

Під час подавання обов’язково тримайтеся щоразу тої самої послідовности. Зазвичай це досягається розміщенням вашої чаші крайньою з боку вашої сильної руки. Звісна річ, намагайтеся також завжди наповнювати свою останньою. Щоразу змінюйте напрям роздавання, наприклад, одне коло починаєте з правого краю, а наступне – з лівого. Таким чином кожен гість отримуватиме чудову гарячу чашу хоча би зі зміною напряму. Також це допомагає залишатися уважним і сфокусованим під час чаювання.

__Метода:__ Коли роздаємо чаші однією рукою (якою саме, залежить від половини стола), ми розкриваємо їх, розвертаючи зап’ястком назовні – то є виключення з другого основного принципу, де всі кругові рухи ми робимо в напрямку центра. Таким розвертанням ми пропонуємо гостеві пити з тої частини чаші, якої не торкалися наші пальці. Жест цей також сягає далеко в ту простішу давнину, коли в братстві всі розділяли чай з однієї чаші й, розвертаючи, передавали й пропонували наступній людини ту її сторону, якої не торкалися губами. Обертання чаші по колу й за траєкторією від рук до рук через усе зібрання пов’язувало чайну церемонію з небесними рухами Землі. Приємно ділити одну чашу на всіх, як є таке бажання, та навіть із декількома подібне її розвертання уособлює те, що хоч ми й п’ємо кожен зі своєї, ми розділяємо її в тому ж самому дусі Чаю. Чай з’єднує, зближує людей. І цей жест символізує пиття з єдиної чаші: не тільки тими, хто зараз присутній, а й усіх тих чаш, що були колись випиті ще від часів самого Шень Нона.

<section class="next-page">
  Закінчення: [_VI. Закінчення церемонії та прибирання_](/library/leaves-in-a-bowl6)
</section>

<p>&nbsp;</p>
<p align="right" style="font-size: 0.9rem;">_Статтю було надруковано в лютому<br />в журналі<a title="globalteahut.org" href="http://www.globalteahut.org/" target="_blank" rel="noopener">"Всесвітньої Чайної Хатинки"</a>&nbsp;за 2017 рік._</p>
