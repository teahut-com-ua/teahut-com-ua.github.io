---
posted: true
title: Любао початку 2000-х
subtitle: Гонконзький Любао "Чотири золотих монети".
description: Гонконзький бренд "Чотири золотих монети".
region: Гонконг
variety: дерева різновиду Асаміка
yieldYear: початок 2000-х
pubDate: 2025-01-09
price: 5.71
image: "/src/assets/teas/2000s-sijinqian-liubao/2000s-sijinqian-liubao.jpg"
imageAlt: Любао початку 2000-х
image1: "/src/assets/teas/2000s-sijinqian-liubao/slide1.jpg"
image1alt: Витримане в Малайзії листя початку 2000-х
image2: "/src/assets/teas/2000s-sijinqian-liubao/slide2.jpg"
image2alt: Гонконзький бренд "Чотири золотих монети"
image3: "/src/assets/teas/2000s-sijinqian-liubao/slide3.jpg"
image3alt: Колір настою першої чашки
image4: "/src/assets/teas/2000s-sijinqian-liubao/slide4.jpg"
image4alt: Настій десятої чашки
image5: "/src/assets/teas/2000s-sijinqian-liubao/slide5.jpg"
image5alt: Спите листя
category: ["heicha"]
tags: ["LiuBao", "Heicha", "AgedTea", "TeaTrees"]
---

Традиційно китайські чаї часто називають за місцем їхнього походження, і чай Любао не є винятком. Сам термін «Лю Бао» перекладається як «шосте місто». Насправді чай вироблявся в багатьох районах повіту Цанву (у місті Вуджов, провінція Гвансі): І Бао, Ер Бао, Сан Бао, Сі Бао, Ву Бао і Лю Бао включно (відповідно перше місто, друге місто й подалі). Свою назву чай Любао отримав завдяки листю найвищого ґатунку, яке згідно з історичними згадками виробляло шосте місто. Тоді може здатися нелогічним, коли мова йде про «чай Любао», вироблений в Гонконзі, а не в окрузі Цанву, проте це пов'язано з історичними обставинами.

У минулому Любао експортувався в значних кількостях до Гонконгу, Макао та Південно-Східної Азії. Багато гонконзьких компаній, які займалися закупівлею чаю ще з часів династії Цін, мали філії в місті Лю Бао, і зокрема чайна компанія Шень Чан, нині відома своєю торгівельною маркою "Чотири золотих монети". Однак пізніше деякі з цих компаній розпочали власне виробництво в містах Гванджов та Дзянмен, використовуючи місцеву сировину з провінції Гвандон, щоб отримати вищі прибутки та уникнути транспортування на далекі відстані. Згодом вони виявили, що крупнолистова сировина із сусідніх країн, таких як В'єтнам, М'янма та Індонезія, має насиченіший смак і значно дешевша. Вони почали виробляти «чай Любао» з цієї сировини. Ці так звані «чаї Лю Бао» продавалися виключно в країнах Південно-Східної Азії, особливо в Малайзії та Сінгапурі, і не були знайомі місцевим жителям Гонконгу, а тим більше жителям континентального Китаю. Навіть сьогодні в Малайзії подібний різновид чаю Любао в гонконгському стилі иноді називають Да Є (дослівно "велике листя"), щоби відрізнити його від справжнього чаю Любао з округи Цанву.

Ці підробки з'явилися ще до Другої світової війни й були розповсюджені в той час, навіть за участю таких великих чайних компаній, як Чень Чунь Лань (торгова марка Бао Лань) і Лян Жвей Шен (торгова марка Сі Жвей). Вони поширювали цю продукцію, змішуючи її зі справжнім чаєм Любао з округи Цанву або продавали як є. Після Другої світової війни виробництво чаю Любао в Гонконзі стрімко зросло завдяки поступовому відновленню попиту в країнах Південно-Східної Азії, тоді як виробництво на колишньому місці в окрузі Цанву так і не поновилося повністю. Чайна компанія Шень Чан також переїхала до Гонконгу й продовжила виробництво під назвою Тон Чан Хан, і з часом її бренд "Чотири золотих монети" отримав визнання.

До початку 1990-х пропозиція чаю Любао, експортованого з материкового Китаю, була недостатньою, і це створило можливість для виробництва його в Гонконзі. Неповторний смак гонконзького Любао, отриманого з чайного дерева сорту Асаміка й витриманого в сприятливих умовах в Малайзії, завоював популярність серед багатьох зарубіжних споживачів.

Наш Лю Бао "Чотири золотих монети" має чудову витримку. Листя глибоко ферментувалося належним чином, і його заспокійливі аромати старіння супроводжуються пряними нотами какао-бобів і камфорного дерева, а також типовими нотами горіха бетеля і деякими відтінками женьшеню. Він демонструє характерні смаки гонконзького стилю Лю Бао, інтенсивні та складні, із насиченим тілом, кремовою густою текстурою та тривалим посмаком.

Чорний чай Лю Бао усуває внутрішній жар і підтримує в доброму стані легені, видаляючи з них надлишкову вологість, а також чудово сприяє процесу травлення.