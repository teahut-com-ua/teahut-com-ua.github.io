---
posted: true
title: '"Є Шен Люань Ча"'
subtitle: Дикий Люань 2020 року
description: Дикий Люань з гір неподалік селища Люйсі, Аньхвей; квітень 2020 року.
region: селище Люйсі, Аньхвей
variety: несортоване листя з диких кущів
yieldYear: квітень, 2020 рік
pubDate: 2021-11-01
price: 4.78
image: "/src/assets/teas/2020-yesheng-liuan-cha/2020-yesheng-liuan-cha.jpg"
imageAlt: Кошик Люаня 2020 року із селища Люйсі
image1: "/src/assets/teas/2020-yesheng-liuan-cha/slide1.jpg"
image1alt: "Є Шен Люань Ча"
image2: "/src/assets/teas/2020-yesheng-liuan-cha/slide2.jpg"
image2alt: Кошик Люаня
image3: "/src/assets/teas/2020-yesheng-liuan-cha/slide3.jpg"
image3alt: Перша чашка
image4: "/src/assets/teas/2020-yesheng-liuan-cha/slide4.jpg"
image4alt: Десята чашка
image5: "/src/assets/teas/2020-yesheng-liuan-cha/slide5.jpg"
image5alt: Спите листя
category: ["heicha"]
tags: ["LiuAn", "Heicha", "WildTea"]
---

Чай Люань відносять до "постферментованих", пресованих китайських Чорних чаїв, і про нього у нас мало хто чув. Процес його виробництва поділяється на два етапи: первинна обробка й поліпшення. Його виготовлення доволі складне й делікатне і займає понад пів року від початку до кінця. На чай зазвичай збирають десь у квітні флеші з трьома листочками та однією брунькою. Первинна обробка ділиться на чотири етапи: підв'ялювання, "вбивство зелені", скручування і сушку. Після цієї початкової фази обробки сухе чайне листя набуває чорного лиску, а при заварюванні смак і залишки листя дуже схожі на напівоброблений пуерний маоча. Свого неповторного характеру Люань набуває лише після процесу поліпшення, який складається з десяти етапів: просіювання, відбирання, видалення сміття, купажування, високотемпературної обжарки, "нічної роси", пропарювання, пресування в кошики, запікання на решітці та пакування. Деякі з цих стадій є унікальними: чайне листя обпалюють на високому вогні, потім залишають на ніч, щоби воно ввібрало росу, а потім повільно випікають на бамбуковій рамці до повного висихання.

Етап високотемпературної обжарки також відомий як "повне обпалення" і є справжнім випробуванням для чайного майстра, оскільки температура повинна контролюватися дуже точно. Етап "нічної роси" відбувається в період Байлу, "Білої роси", у середині або наприкінці вересня. Після обжарки листя закладають на глибину близько десяти сантиметрів і залишають, щоб воно ввібрало вологу з роси; зазвичай його перегортають один раз протягом ночі. Пізніше, коли чай уже спресований у бамбукові кошики, їх зв'язують у ряди, а потім ставлять на дерев'яну раму над розпеченим вугіллям у спеціальній сушильній камері, накривають зверху бавовняною ковдрою задля рівномірного регулювання тепла.

Сировину для цього чаю збирали з диких чайних кущів, що ростуть у горах поблизу селища Люсі. Цей сад є на 100% органічним, і більша частина листя з нього йде на виготовлення Червоного чаю вищого ґатунку Цімень. Тому цей Люань досить рідкісний. Коли питимете його, ви також будете відчувати смак бамбукового кошика, у якому він сушився і який додав до чайного листя і роси багатий букет ароматів. Традиційно китайці клали в настій шматочок того бамбукового листя, у яке був загорнутий чай, і заварювали або часто навіть варили з ним, здебільшого вже наприкінці, щоби спершу відчути смак самого чайного листя. Можете просто додати його до чаю після декількох заварок. Густий, солодкий і насичений, цей чай можна заварювати дуже довго.

Виготовлено під маркою "Сунь Ї Шунь"