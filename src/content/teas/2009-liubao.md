---
posted: false
title: Любао кінця 2000-х
subtitle: Витриманий Любао традиційної обробки
description: Витриманий Любао з Вуджов, Ґвансі, малайзійської витримки.
region: Вуджов, Ґвансі
variety: дерева Любао
yieldYear: кінець 2000-х
pubDate: 2025-01-09
price: 5.71
image: "/src/assets/teas/2009-liubao/2009-liubao.jpg"
imageAlt: Любао початку 2000-х з Вуджов
image1: "/src/assets/teas/2009-liubao/slide1.jpg"
image1alt: Витримане в Малайзії листя початку 2000-х
image2: "/src/assets/teas/2009-liubao/slide2.jpg"
image2alt: Гонконзький бренд "Чотири золотих монети"
image3: "/src/assets/teas/2009-liubao/slide3.jpg"
image3alt: Колір настою першої чашки
image4: "/src/assets/teas/2009-liubao/slide4.jpg"
image4alt: Настій десятої чашки
image5: "/src/assets/teas/2009-liubao/slide5.jpg"
image5alt: Спите листя
category: ["heicha"]
tags: ["LiuBao", "Heicha", "AgedTea", "TeaTrees"]
---

Витриманий Лю Бао
традиційної обробки кінця 2000-х, малайзійська витримка

Цей двічі пропарений Лю Бао, що зберігався в Малайзії останні десять років і має добре поєднання ціни та якости, став нам надійним товаришем у щоденному чаюванні. Він був оброблений традиційним способом довоєнної доби. Його брунатно-чорне листя з глибоким ароматом витримки і нотками бетелевого горіха дає яскравий, насичений настій червонуватого кольору з м’яким смаком і солодким посмаком, що залишає по собі характерну приємну свіжість у роті, чисту й солодкувату.

Процес «вбивства зелені» для цього чаю здійснювався традиційним способом – прожарюванням листя в залізному воці. Потім його герметично закубрювали на день чи на ніч і, використовуючи природню вологість, яка лишалася в листі після скручування, злегка окислювали чай. Далі його висушували над спеціяльним бамбуковим пристроєм для чайної сушки під назвою «Семизіркова піч». Після того фермери зберігали просушений чай Лю Бао в захищеному від вологості місці, приміром, розкладали його на дерев’яних полицях на горищі або підвішували десь поруч із домашнім вогнищем.

Наш чай двічі обдавався парою. В цій додатковій стадії обробки в процесі виготовлення сухий маоча Лю Бао пропарювали, щоби нагріти його і зволожити перед тим, як він буде згнічений у кошах і залишений на витримку протягом певного періоду. Це сприяє окисленню чаю і надає йому більш стиглого смаку.

Чорний чай Лю Бао усуває внутрішній жар і підтримує в доброму стані легені, видаляючи з них надлишкову вологість, а також сприяє процесу травлення.