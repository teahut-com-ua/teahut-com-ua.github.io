---
posted: true
title: '"Дужий Рубіновий"'
subtitle: Тайванський Червоний чай №18, висота ~800м.
description: Яскравий Червоний чай з озера Сонця та Місяця, Тайвань.
region: Юйчі, округа Наньтов
variety: чайні дерева
yieldYear: літо 2023 року
pubDate: 2024-10-09
price: 3.91
image: "/src/assets/teas/2023-robust-red-jade/2023-robust-red-jade.jpg"
imageAlt: Дужий Рубіновий, тайванський Червоний 2023 року
image1: "/src/assets/teas/2023-robust-red-jade/slide1.jpg"
image1alt: Листя "Рубінового №18"
image2: "/src/assets/teas/2023-robust-red-jade/slide2.jpg"
image2alt: Доволі велике
image3: "/src/assets/teas/2023-robust-red-jade/slide3.jpg"
image3alt: 1 чашка
image4: "/src/assets/teas/2023-robust-red-jade/slide4.jpg"
image4alt: 10 чашка
image5: "/src/assets/teas/2023-robust-red-jade/slide5.jpg"
image5alt: Спите листя
category: ["hongcha"]
tags: ["Hongcha", "TaiwanRed"]
---

“Рубіновий Червоний” має один із найособливіших букетів серед усіх чаїв на Землі, чим він у першу чергу й привертає увагу експериментаторів. І хоч сорт цей розроблявся в рамках поточних досліджень із метою виведення різновидів, що мають більшу врожайність та підвищену стійкість до шкідників, його дуже швидко визнали вишуканим, із несхожим на будь-який инший чай смаком. “Рубіновий Червоний” є різновидом, що народжувався, зростав і поширювався здебільшого за свої виняткові смакові якості. Коли ви поп’єте його, то зрозумієте, чому це так. Ще раз повторимо, жоден инший чай ніяк не зможе підготувати вас до смаку цього першого ковтка!

На сьогодні серед усіх видів Червоних чаїв з озера Сонця і Місяця Тайванський різновид № 18 (“Рубіновий Червоний”) і Тайванський різновид № 8 (Асамський Червоний чай, на кшталт “Піднесення”) є найпопулярнішими. Тайванський різновид № 18 — це гібрид дерев “Дзенського Чаю” з великим листям з М’янми та диких місцевих тайванських дерев. Штучне схрещування виконували у відділенні “Станції Чайних Досліджень і Розповсюдження” в Юйчі в п’ятидесятих роках минулого століття, і його дослідницький номер був 40-58, через що місцеві фармери називали цей гібрид “40-58”, а иноді й просто “58”. Таким він лишався до 1999 року, аж поки не пройшов комісію із Сортування і Термінології і не отримав офіційну назву “Тайванський різновид № 18”. А вже загальну назву “Рубіновий Червоний” йому обрали у 2003-у році на основі відкритого процесу голосування за участю багатьох чайних шанувальників із Тайваню.

Він смакує корицею і трохи грушанкою чи м’ятою, у залежності від того, хто вам розповідає і який “Рубіновий Червоний” вони пили. Розкривається він доволі складно, на що здатні декілька Червоних чаїв. І ваш вигук “Нічого собі!”, можливо, не набагато відрізняється від реакції першого фармера, який визнав цей новий різновид. Як завжди каже Майстер Лінь: “Якщо й допоки ви не скуштуєте добрий чай, надто важко про те розповісти”. “Рубіновий Червоний” просто неймовірний! Спробуйте розділити його вранці. Якщо маєте таку можливість, прокиньтеся раненько й зробіть собі чаювання на світанку разом із ним у якомусь медитативному просторі. Ви відчуєте, що його вишуканий смак і дивовижна енергія змінять ваш прийдешній день. Сподіваємось, ви так само отримаєте задоволення від цього особливого чаю, як і ми!