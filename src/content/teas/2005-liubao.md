---
posted: false
title: '"Лісовий чай із Ґвансі"'
subtitle: Дикий Любао з Вуджов 2005 року
description: Любао з листя диких дерев із Вуджов, Ґвансі; 2005 рік.
region: Вуджов, Ґвансі
variety: дикі дерева Любао
yieldYear: 2005 рік
pubDate: 2023-09-07
price: 4.83
image: "/src/assets/teas/2005-liubao/2005-liubao.jpg"
imageAlt: Любао 2005 року з Вуджов
image1: "/src/assets/teas/2005-liubao/slide1.jpg"
image1alt: Любао 2005 року з Вуджов
image2: "/src/assets/teas/2005-liubao/slide2.jpg"
image2alt: Чудове листя з диких кущів
image3: "/src/assets/teas/2005-liubao/slide3.jpg"
image3alt: Перша чашка
image4: "/src/assets/teas/2005-liubao/slide4.jpg"
image4alt: Десята чашка
image5: "/src/assets/teas/2005-liubao/slide5.jpg"
image5alt: Спите листя (чайне дно)
category: ["heicha"]
tags: ["LiuBao", "Heicha", "AgedTea", "WildTea", "TeaTrees"]
---

Давно хотілося скуштувати Лю Бао сухого зберігання, якому, як дехто каже, листя підлягає на батьківщині у Вуджов. Аж ось трапився добрий примірник 2005 року, що колись експортувався звідти до Малайзії через чайну мануфактуру Джон Ча ( the Wu Zhou Zhong Cha Tea factory). Цей Любао був виготовлений з великого листя диких дерев, у якому навіть присутня якась кількість бруньок. Не схоже, що він проходив вологе буртування “во двей” (wo dui, штучну ферментацію). Швидш за все його обсмажували задля “вбивства зелені”, пропарювали й потім запресовували по великих кошиках. Листя більше нагадує Білий витриманий, хоча й зістарений – тендітне, тонке, не грубе від примусової ферментації. Очевидно, що ця партія зберігалася в гарних умовах чистого й сухого складу в Малайзії.

Спочатку трохи дивні відчуття: “А де ж вологі ноти в сухому листі, де бібліотечна пилюга чи підвальні гриби разом із затхлою (иноді) рибою аромату буртування? Наче щось не те…” І потім робиш перший ковток і зачаровуєшся цією сухістю: вишуканість легких солодкувато-квіткових ноток у перших заварках, що чимось навіть нагадали Стрімчакові вулони з Вуї, і солодкувато-кисленької деревини сонячного осіннього лісу в подальших проливах, що висвіжує порожнину рота. Так, є характерна ознака Лю Бао, але вона геть не нав’язлива, як иноді буває, особливо в неякісних примірниках останніх часів. Оця його свіжа легкість довго тримає — я чесно випив 15 проливів (на світлинах 1-а, 10-а й остання 15-а чашки), хоча чай ще тримався. Гладенька, вишукана текстура настою дарує розслаблення і відпочинок, а разом із тим і чудово зігріває, чим виводить надлишок вологи з організму. Файний чай, особливо для тих, хто не любить иноді важкі ноти вологого зберігання.
