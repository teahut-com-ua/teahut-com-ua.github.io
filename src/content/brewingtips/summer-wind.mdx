---
title: Вересень 2018-го
subtitle: "«Літній вітер»"
subsubtitle: Вулон “Східна красуня” з Бейпу, Тайвань
author: ""
description: '«Літній вітер», Вулон “Східна красуня” з Бейпу, Тайвань.'
pubDate: 2018-09-20
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p><img style="border: 1px solid #000000; margin-left: 20px; margin-bottom: 12px; margin-top: 10px; float: right;" src="images/TeaoftheMonth/2018.09-SummerWind/SummerWind1.jpg" alt="SummerWind1" />Наш Чай місяця, «Літній вітер» – незвичайний улун «Східна красуня» (<em>Дун Фан Мей Жень</em>, 東方美人), який родом з самої її батьківщини, з маленького містечка Бейпу в окрузі Сіньчу, що на півночі Тайваню. Иноді його ще називають «Улун з білими бруньками (ворсом) (<em>Бай Хао Улун</em>, 白毫烏龍)» чи «Чай брехуна» (<em>Пен Фен Ча</em>, 膨風茶). Такі дивні місяці ви потім часто згадуєте ще якийсь час, і не тільки за чаї – це велика частина того, що робить нашу «Всесвітню чайну хатинку» настільки особливою. Просто неймовірно – поєднувати людей з усього світу з подібними дивовижними чаями і такими фермерами і дивитися, як вони, в свою чергу, засвічуються від цієї нагоди поділитися своєю майстерністю з цілим світом: яскрава щира усмішка та скромні, проте справжні дарунки для нашої справи і для вас усіх, від чистого серця, так як є. Якщо вам цікаво, чим є ця Хатинка, то просто попийте цього чаю. І коли ви потім відхилитеся назад із тихим задоволенням, ми зустрінемося там і усміхнемося разом із Майстром Ґу Чен Ґанєм. Він є одним з найдобріших і найдосвідченіших виробників чаю серед тих, кого ми коли-небудь зустрічали.</p>
<p>У 2012-у ми вперше розіслали чай Майстра Ґу. Згодом ми вирішили навідатися до нього. Вони з другом як раз сиділи чаювали. Він відрекомендував нас, і повернувшись до нього із вологими очима, ледь не до сліз розчулившись, сказав: «Вони п’ють мій чай у Іспанії!» Його вразила наша спільнота і той факт, що його чай мандрував Світом – те, про що він не зміг би й подумати в своїх найсміливіших мріях. А тепер уявіть, яким схвильованим він був у цьому році, тоді, коли «Всесвітня Чайна Хатинка» розширилася вже більше ніж на 60 країн!</p>
<p><img style="margin-right: 20px; margin-bottom: 12px; margin-top: 10px; border: 1px solid #000000; float: left;" src="images/TeaoftheMonth/2018.09-SummerWind/SummerWind3.jpg" alt="SummerWind3" width="285" height="285" />Магія «Східної красуні» починається з цикадок, які кусають чайні листочки десь на початку літа. Їхня слина містить деякі ензими, що змушують листя почати окислюватися ще навіть до того, як воно буде зірвано, червоніти навколо країв укусів і зростати під викривленими кутами до стебла. Ось з цього рідкісного листя і виготовляють «Східну красуню». Рослини реагують на укуси комах виділенням ароматичних складових, які захищають їх, а також змінюють смак і аромат самого листя. Цей складний танок між середовищем, комахами, чаєм і людиною просто неймовірний! Він є одним з багатьох величних аспектів чайного світу. На нашу думку, це ідеальний чай для спеціяльного числа журналу в цьому місяці.</p>
<p><img style="margin-top: 10px; margin-bottom: 12px; margin-left: 20px; float: right;" src="images/TeaoftheMonth/2018.09-SummerWind/SummerWind4.jpg" alt="SummerWind4" />Серед усіх тих чаїв, що виготовляються на Землі, виробництво улунів є найскладнішим і вимагає неабияких навичок. «Східна красуня» має найбільшу кількість стадій за будь-який инший, і щоби виготовити її добре, доведеться, мабуть, докласти неймовірних зусиль, тому вона й вважається найважчим чаєм на планеті. Оскільки в її виробництві доволі багато стадій, то є й багато місць, помилки в яких вирішуватимуть, буде це неймовірний чай чи якийсь посередній. Ось чому чай на мануфактурі Майстра Ґу має більше двадцяти ґатунків. Починаючи ще зі збирання, різне за якістю листя сортується. На всіх цих численних етапах обробки будь-яка кількість змін може мати величезне значення.</p>
<p>Серед улунів «Східна красуня» окислена найсильніше. Частково через те, що вона починає окислюватися ще на кущах, ще до того як зірвуть її листя, а частково через складний процес підв’ялювання, який розпочинається одразу по тому, як тільки чай потрапляє на мануфактуру з плантацій. Протягом трьох тижнів, допоки відбувається виготовлення «Східної красуні» в цьому році, пан Ґу, його син та їхній помічник сплять лише по декілька годин на день, так само як і багато инших традиційних виробників улунів, які продовжують дотримуватися законів Природи і збирати врожай раз на рік. Усі наступні місяці, аж до нового врожаю, їхній дохід залежатиме від цього чаю.</p>
<p><img style="margin-top: 10px; margin-right: 20px; margin-bottom: 12px; border: 1px solid #000000; float: left;" src="images/TeaoftheMonth/2018.09-SummerWind/SummerWind2.jpg" alt="SummerWind2" />«Літній вітер» – чарівний чай. Завдяки нескінченному танку, в якому злилися погода, гори, комахи й рослини, він є ідеальним для того, щоби супроводжувати наше розширене видання про навколишнє середовище й чистий, органічний чай. У його багатогранності поєднується енергія рослин і екологія, комахи та людська майстерність. «Східна красуня» має надприродний аромат. Смак цього чаю також неймовірно складний, і різні методи заварювання створюють настої, в яких він дуже різнитиметься. Отже, маєте значний простір для дослідження цього магічного чаю. Також наш «Чай місяця» насправді виготовлений у 2013-у році, а отже він є витриманим, що доповнює глибину й складність уже й так яскравого чайного досвіду!</p>
<p>Він також має і яскраву енергію, яка відображає багатющу екологію та зв’язки між комахами, рослинами й людиною, чим просякнуті всі органічні чаї. Проте в цьому чаї вони виражені якось по-особливому. Ми радимо пити його на природі посеред неба, він чудово підходить для цієї пори року.</p>
<p>&nbsp;</p>
<h3><img style="border: 1px solid #000000; margin-top: 10px; margin-right: 20px; margin-bottom: 12px; float: left;" src="images/TeaoftheMonth/2018.09-SummerWind/SummerWind6.jpg" alt="SummerWind6" />Поради щодо заварювання</h3>
<p><strong>Вода:</strong> <em>джерельна або високоякісна бутильована<br /></em><strong>Вогонь:</strong> <em>вугілля, інфрачервона плитка чи газ<br /></em><strong>Нагрівати:</strong>&nbsp;<em>спробуйте різну температуру<br /></em><strong>Метода заварювання:</strong>&nbsp;<em>ґунфу,&nbsp;<em>листя в чаші, в чайнику з бічною ручкою чи сонячний чай</em><br /></em><strong>Настоювання:</strong> <em><em>миттєве, миттєве, миттєве, потім довше. Д</em>екілька листочків у чаші, якщо заварюватимете в такий спосіб.<br /></em><strong>Кількість:</strong>&nbsp;<em>п'ятнадцять-двадцять настоювань/сім наливань<br /></em><strong>茶&nbsp;</strong><em>Спробуйте заварювати цей "Чай місяця" за різних температур, щоби побачити, що це зовсім не означатиме "кращий" чай – він просто буде иншим. Спробуйте "сонячне" заварювання, поклавши чайне листя до скляного посуду і залишивши його на сонці, після чого можете його охолодити.</em></p>
<p><img style="border: 1px solid #000000; margin-top: 10px; margin-bottom: 12px; margin-left: 20px; float: right;" src="images/TeaoftheMonth/2018.09-SummerWind/SummerWind5.jpg" alt="SummerWind5" />Однією з тих чудових якостей нашого «Чаю місяця», «Літнього вітру», є те, що його можна заварювати в будь-який спосіб. Ви можете покласти це чарівне листя до чаші й поспостерігати за тим, як воно кружляє, створюючи прозорий і глибокий настій. Також воно здатне подарувати вам магічне чаювання разом із чайником з бічною ручкою. А що ви неодмінно захочете зробити, так це заварити його методою ґунфу. Також цей чай можна приготувати й у деякі инші чарівні способи.</p>
<p>Доволі часто продавці чаю надто спрощують його заварювання до такої міри, що це може вводити Чацзина в оману. Одна з найбільших помилок, яку ми помічаємо у світі Чаю, полягає в тому, що всі світлі чаї, як от Зелені, неодмінно мають бути заварені прохолодною водою, в той час як темніші, такі як Шу і традиційно виготовлені Улуни, слід завжди заливати гарячішою. Загалом ми радимо уникати такої далекої практики, як застосування технік, метод чи підходів заварювання до всієї групи чаю одразу, замість того щоби працювати з її особливостями. Безпосереднє заварювання кожного окремого чаю є значно кращим підходом. Через розвиток чутливості до нюансів того листя, з яким ви зараз спілкуєтесь, ваша здатність оцінювати всі тонкощі чаю зростатиме, і ви також розвинете вміння добре заварювати будь-який з них, навіть той, з яким ви зустрічатиметесь уперше в житті.</p>
<p>Ці надто просторові шаблони, що радять певні температури для певних груп чаю, дещо нагадують таку собі «пораду», що коли відвідуєш нове, невідоме тобі місто, то гуляючи ним, треба завжди повертати ліворуч. У який бік ви маєте повертати, залежить від того, куди ви схочете піти. Стверджувати, що всі Зелені слід готувати за нищої температури – це вводити в оману, якщо не помилятися. Коли ви знайомитесь із чаєм, ви можете виявити, що є ідеальна температура для його заварювання – та, що розкриває всі його найкращі якості, підкреслює смак, аромат, енергію і витривалість самого чаю. Для деяких з них ця ідеальна температура навіть може бути дуже специфічною, на рівні найтоншої з меж: на нижньому її боці вона надто холодна, від чого, приміром, втрачається дещо з аромату, тоді як по инший її бік вона обшпарює листя, і чай стає надто терпким. Однак зовсім не вважайте, що це тоді слід застосовувати до групи загалом. Коли ви заварюєте якийсь чай і поступово стаєте з ним друзями, то згодом відчуєте, що він не те що кращий за певної температури, а скоріше инший – він не відрізняється в термінах якості, просто инший.</p>
<p>Ви можете не тільки заварити «Літній вітер» у чаші, в чайнику з бічною ручкою чи ґунфу, ви можете ще й зварити його чи навіть понастоювати довго у великому чайнику. Ви також можете зробити зовсім инший чай, коли заварюватимете його прохолоднішою температурою замість гарячої. В обох формах він матиме глибину й силу. Якщо його заливати холоднішою водою, він буде запашнішим, із довготривалим медовим ароматом. Якщо ж заварювати гарячішою, то він матиме більше глибини й сили, із приємним посмаком і відчуттям у роті. Насправді з цим чаєм ви також можете зробити один з найкращих своїх холодних чаїв.</p>
<p>А якщо ви дійсно хочете зробити з частини цього чаю круте літнє пригощання, ми радимо вам «сонячне» заварювання. Покладіть трохи листя у скляну банку (наприклад, із кришкою, що закручується) і залийте водою кімнатної температури. Використовуйте якомога кращу джерельну чи бутильовану воду. Це високоякісний чай, тому він вартий того, щоби пошукати для нього найкращу. Залиште банку на сонці десь на дві години. Час даватиме вам різні чаї. На Тайваню ми часто робимо це з одинадцятої ранку до першої години дня. Ви можете поекспериментувати. Якщо сонечко не так сильно пригріває, то спробуйте залишити його і на довше. Можете його періодично куштувати, щоби зрозуміти, чи достатньо він настоявся. Після того можна поставити чай охолоджуватись, а згодом подавати з льодом чи без. Він буде глибоким і запашним і надзвичайно освіжатиме спекотним днем. Майстер Ґу часто пригощає «Літнім вітром», приготованим у такий спосіб, коли до нього приїжджають гості.</p>
<p>&nbsp;</p>
<p style="text-align: right;"><em><span style="font-size: 10pt;">Статтю було надруковано в вересневому числі<br />часопису&nbsp;</span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;за 2018-й рік<br />Перекладено спеціяльно для <em>TeaHut.com.ua</em></span></em></p>