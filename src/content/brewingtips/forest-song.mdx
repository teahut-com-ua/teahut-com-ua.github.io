---
title: Серпень 2016-го
subtitle: "«Лісова пісня»"
subsubtitle: Пуерний маоча 2016 року з Великої Снігової гори.
author: ""
description: '«Лісова пісня», маоча пуера 2016 року з Великої Снігової гори, що в Ліньцану, Юньнань.'
pubDate: 2016-11-16
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/2016-08-forest-song/forest-song1.jpg";
import Image2 from "/src/assets/articles/tea-of-the-month/2016-08-forest-song/forest-song2.jpg";


<img class="float-right" src={Image1.src} alt="Лісова пісня" />

“Лісова Пісня” (_Сень Джі Ґа_, Sen Zhi Ga, 森之歌) — дивовижний Шен Пуер. Дерева, з яких він походить, зростають у екораціональних садах, що є чудовим компромісом до плантаційного вирощування в чайних потребах світу, що дедалі зростають. Сам по собі район Великої Снігової гори зі своїми тропічними лісами й вкритими снігами верхівками має надзвичайну енергетику. Відкритість тих гір позначається на їхніх чаях. Якщо ви поп’єте їх, то збагнете це — вони мають сильну властивість розкривати. У наші часи в Юньнані досить важко знайти чисте живе листя, відтоді як деякі нечесні фармери почали переключатися на чай. Але джерелу, з якого наша “Лісова Пісня” родом, ми дуже довіряємо. Навіть більше, щоби вже остаточно переконатися, ми віддавали наш чай на перевірку до лабораторії, і вони підтвердили відсутність у ньому аґрохемікатів.

Чай з Великої Снігової гори завжди дуже гладенько і приємно п’ється, навіть коли він молодий. У нього чиста і яскрава енергія. То був один з найкращих маоча (чаїв-сирців), які ми тестували в цьому році, і який знаходився на верхівці нашого списку відбору для млинців бренду “_Світло зустрічає Життя_(Light Meets Life)”, але на той час ми вже витратили весь річний бюджет для Шенів на нашу мандрівку до Цзінмаю і гір Ай Лао. Цей чай збирали руками й обробляли фермери з місцевої народності Ва (Wa).

Серед трьох основних чайних районів Юньнані Ліньцан є найпівнічнішим. Він також ще являється і батьківщиною всього чаю. Місцеві ліси, в яких зростають найстаріші дерева, глибоко укорінені в Ча Дао. Науковці досі не можуть дійти згоди стосовно питання походження, але в своїх подорожах до трьох найважливіших областей Юньнані ми зрозуміли, що Ліньцан є тою домівкою, де чай народився. Особливо ми відчули це в “П’яти горах”. Проте наше розуміння більш ґрунтується на відчутті, зв’язку й близькості з Чаєм і Його духом, воно не спирається на якісь прямі докази, тому ви можете з ним і не погоджуватися. П’ять гір, з яких пішов увесь чай: _Мін Фен_ (Ming Feng, 鳴風), _Ман Фей_ (Mang Fei, 忙肺), _Мей Дзі Цін_ (Mei Zi Qing, 梅子菁), _Ву Дзя Джай_ (Wu Jia Zhai, 武家寨) і _Да Сюе Шань_ (Da Xue Shan, 大雪山) — “Велика Снігова гора”, місценародження нашого “Чаю місяця”.

Для нас настій цього “Чаю місяця” є якимось божественно невимовним. Його колір, досконало біло-золотавий, яскраво сяє за будь-якого освітлення. Він водночас легкий і глибокий, підносить і зцентровує. Свіжий і чистий, він смакує як вітер, але разом із тим у нього є міць молодого Пуера, і отже він триматиметься до кінця. Він промиває, очищує вас, немов пізній літній вітерець, який розриває спекотні чари і заспокоює серце. Ми на собі переконалися, що впродовж чаювання він має як заспокійливу, так і зміцнюючу дію. За характером він Інь, але дуже збалансований.

<p>&nbsp;</p>

### Поради щодо заварювання

<img class="float-left" src={Image2.src} alt="Лісова пісня" />

Немає кращого способу завершити літо, ніж із листям молодого шену (_маоча_), завареним прямо в чаші. Саме так ви і можете розділити цей чай із багатьма своїми друзями і близькими — просто декілька листочків у кожну чашу. Спостерігати, як це чудове зелене листячко розкривається, є однією з найбільших утіх для чайного поціновувача.

А оскільки це число журналу присвячене взаємовідносинам між звуком і чаєм, ми радимо заварювати його де-небудь на природі в парку або ж удома із музикою. Спробуйте помічати всі навколишні звуки, не навішуючи на них ярлики і не оцінюючи їх. Просто дозвольте звуковим вібраціям проходити крізь вас. Поспостерігайте за чаєм і погляньте, чи зможете ви відчути, як він також змінюється через них. Якщо ви п’єте чай у тиші, то зазирніть, як зможете, кудись глибоко всередину і відчуйте звуки того лісу, з якого цей чай родом.

Звісна річ, що для подібних чаїв вода має неабияке значення. Тож якщо ви обиратимете добру джерельну, це суттєво допоможе виявляти в них найкраще, навіть якщо ви придбаєте її в пляшці. Переконайтеся, що використовуєте найкращу воду, яку ви тільки можете знайти, адже такий ніжний Шен вимагає, щоби вона була гладенькою, без запахів і з достатньою кількістю мінералів. І тоді він вам віддасть усе те найліпше, що чай може тільки запропонувати.

Енергія води під час закипання також є дуже чутливою до звуків, і ви можете повправлятися ставати співзвучним до цього, навіть використовуючи лишень одну воду. Спробуйте зігріти перший чайник у тиші, а другий потім під музику, і поспостерігати за різницею між ними. Вода вбиратиме енергію звуків, і це буде змінювати її. Сподіваємось, ви зможете помітити це так само і з чаєм. Це допоможе вам дізнатися про те, як і коли використовувати музику на ваших чаюваннях, і якого типу вона має бути, якщо ви вирішите зробити це.

Коли вода гріється, то вона найбільш чутлива. Саме тому служба _ча тона_ (того, хто готує і подає воду) є настільки важливою. Під час закипання, тоді коли вода набуває своєї структури, вона потребує, щоби її доглядали в спокійній присутності — з м’якими, витонченими рухами, а ще й з добрим, смирним серцем. У такий спосіб, сповнюючись позитивної енергії і водночас лишаючись настільки незбуреною, наскільки це можливо, вона знаходить свій шлях до здорової, плавної структури.

<section style="padding: 0 0 0 1rem; font-size: 1rem;">
    _Перша частина статті:_ [_«Пісня Пуеру"»_](/library/puerh-song)
</section>

<p>&nbsp;</p>

<figure>
    <iframe class="align-center" src="https://www.youtube.com/embed/Q3Tj6AKhtHc?si=kZQlq9r7i4MFf8zX" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
    <figcaption style="font-size: 0.9rem; text-align: center;">
        _Розповідь Ву Де про чай серпня, а також про основні деталі процесу обробки Пуерів (англійською)_
    </figcaption>
</figure>

<figure>
    <iframe class="align-center" src="https://www.youtube.com/embed/54cTyIEUyNY?si=j3zH8e0fRD-DuSgr" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
    <figcaption style="font-size: 0.9rem; text-align: center;">
        _А також деякі поради щодо заварювання чаю в чашах (англійською)_
    </figcaption>
</figure>

<p>&nbsp;</p>

<p align="right" style="font-size: 0.9rem;">_Стаття виходила в серпневому числі_<br />_часопису_<a title="globalteahut.org" href="http://www.globalteahut.org/" target="blank" rel="noopener"> _"Всесвітньої Чайної Хатинки"_ </a>за 2016 рік</p>