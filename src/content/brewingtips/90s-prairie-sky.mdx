---
title: Квітень 2018-го
subtitle: "«Небо прерій»"
subsubtitle: цеглинка Чорного чаю 1990-х років із Хунані, Китай; висота ~500 м.
author: ""
description: '«Небо прерій», цеглинка Чорного чаю 1990-х років із Хунані, Китай; висота ~500 м.'
pubDate: 2018-05-16
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p><img style="margin-bottom: 15px; margin-left: 20px; border: 1px solid #000000; margin-top: 10px; float: right;" src="images/TeaoftheMonth/2018.04-PrairieSky/PrairieSky1.jpg" alt="PrairieSky1" />«Небо прерій», як власне і весь чай з провінції Хунань, запресований у формі цеглинок, є пересічним, звичайним, навіть грубуватим. Дійсно, старі сувої відносили його до елементів Земля і Дерево і натякали на те, що варка цього простого чаю допомагає нам заземлятися. Скрізь у Китаї і навіть у Кореї ченці ще й досі варять цей чай, обґрунтовуючи це тим, що він розкриває канали і централізує енергію тіла, чим дуже схожий на суміш «П’яти Елементів» (яку ми розглядали детально в лютневому числі за 2016-й рік). Чай у цеглинках, особливо коли його варять, гармонізує наші тіла, зосереджуючи потік Ці по каналах і заземлюючи силу, чим він може допомагати нормалізувати травлення і приводити до балансу тіло й дух. Наш «Чай місяця» – хунанський <em>фу ча</em> (чай у формі цеглинки) середини 1990-х, і його витримка допомогла йому достигнути й надала йому витонченості, а ще більше міцної енергії. З віком він також став солодшим і приємнішим.</p>
<p>Цей тип цегельного чаю є дуже простим, і такий він ще з тих, менш заплутаних часів, коли чай варили на вогнищі протягом усього дня, можливо на старій дерев’яній кухні чи навіть у монгольскій юрті торговців кіньми. Він як нескінченність неба й степу, що починалася одразу ж за запиналом шатра. Гості приходили й ішли, а напій усе продовжував варитися… Такий чай традиційно вважали «нижчим», як і більшість речей, що продавалися іноземним «варварам», проте подібна простота насправді відповідає Духові Чаю, його невибагливості й скромності. Той факт, що цей чай розділяли в храмах і шатрах, і він століттями існував усюди в Гімалаях і рівнинах Азії, під молитовними стягами й иншими втраченими святинями, так само як і на невеличких зібраннях друзів і мудреців під пісні й радощі – все це змушує його сяяти відблисками незвичайності, які Чай навчає нас святкувати у своєму повсякденному житті. В найзвичайніших місцях ми відчуваємо вдячність, як і в паруванні чаші з чаєм і в тих усмішках, з якими ми розділяємо його.</p>
<p><img style="margin-bottom: 12px; margin-top: 10px; margin-right: 20px; border: 1px solid #000000; float: left;" src="images/TeaoftheMonth/2018.04-PrairieSky/PrairieSky3.jpg" alt="PrairieSky3" width="270" height="270" />Якщо зварити цей чай правильно, із додаванням невеличкої кількості солі (ми порадимо вам утриматись від збивання його з маслом, вершками чи молоком), він стає гладеньким і смачним. Одна з магічних якостей «Неба прерій» полягає в його витривалості. Ви можете варити його весь день, і він продовжуватиме віддавати, ставатиме все солодшим і смачнішим з кожною чашею, хоч і з годинами буде прозорішим. Це м’який чай, без жодних прикрас, показних смаків чи хвилюючих ароматів, який є уособленням землі: варена деревина і підземні мінерали. Він стабілізує енергію тіла і допомагає організовувати день. У його лагідних смаках превалюють ноти каміння, мінералів, солодкого металу, дерева і передосіннього лісу. Солодкість, яка наростає – і чим довше ви варите чай, тим вона стає сильнішою – допомагає гармонізувати травлення і центрує вас у серці. За своєю енергією він ані Інь, ані Ян, і швидше знаходиться в дуже здоровому балансі. Як і Лю Бао та инші чорні чаї, «Небо прерій» має дивовижну здатність і зігрівати, і охолоджувати, в залежності від пори року, коли ви варите його.</p>
<p>Ми радимо вам гарну книжку, дуже глибокий медитативний простір чи, можливо, декілька близьких друзів або родичів, яким буде до вподоби тривала бесіда за значною кількістю чаш чудового напою. Цей чай належить варити протягом довгих періодів, і з кожною чашою він ставатиме все краще. Приділіть час дослідженню його глибин, бо хоч він і не такий складний, але глибокий. Найпростіші речі часто є найглибшими. Сподіваємось, що цей «Чай місяця» буде чудовим представленням світу чорних чаїв, хунанських чайних цеглинок і, що найважливіше, церемонії варки чаю.</p>
<p>&nbsp;</p>
<h3><img style="margin-right: 30px; margin-top: 10px; margin-bottom: 10px; float: left;" src="images/TeaoftheMonth/2018.04-PrairieSky/PrairieSky4.jpg" alt="PrairieSky4" />Поради щодо заварювання</h3>
<p><strong>Вода:</strong> <em>джерельна або найкраща бутильована<br /></em><strong>Вогонь:</strong> <em>вугілля, інфрачервона плитка чи газ<br /></em><strong>Нагрівати:</strong> <em>якомога гаряче, драконячі вали (кипіння), 100°С<br /></em><strong>Метода заварювання:</strong>&nbsp;<em>варка чи</em>&nbsp;<em>в чайнику з бічною ручкою (варка значно ліпша)<br /></em><strong>Настоювання:</strong>&nbsp;<em>кип'ятити годинами (<em>з часом чай тільки ставатиме краще)</em><br /></em><strong>Кількість:</strong>&nbsp;<em>години варки<br /></em><strong>茶</strong>&nbsp;<em>Коли&nbsp;чай вариться, джерело тепла буде мати значно більший вплив, ніж для инших способів приготування. З цієї причини ми наполягаємо на використанні вугілля або ж, принаймні, газового пальника для кип'ятіння.</em></p>
<p><img style="margin-top: 10px; margin-bottom: 15px; margin-left: 20px; border: 1px solid #000000; float: right;" src="images/TeaoftheMonth/2018.04-PrairieSky/PrairieSky2.jpg" alt="PrairieSky2" />Ви можете приготувати цей «Чай місяця» як завжди, в чайнику з бічною ручкою, та ви багато що втратите, якщо не зварите його. Зрештою, це ж головна тема місяця нашого журналу. Але не засмучуйтесь, якщо у вас немає такої можливості. Нам хочеться, щоби ви почувалися щасливими й вільними! Тож дозвольте нам запропонувати/порекомендувати/порадити вам зварити цей чай, що дійсно буде радісним досвідом, якого бажано набути кожному поціновувачеві чаю.</p>
<p>Найпростішим способом зварити цей «Чай місяця» для вас буде використати кухонний горщик чи каструлю. Якщо вам цікаво, можете користувати в якості посібника опис церемонії з казаном, замінивши сам казан на звичайну каструлю на газовій плиті. Проте ми б радили вживати краще туристичний газовий пальник, ніж кухонну варильну поверхню, що дасть вам можливість робити це в своєму чайному просторі чи навіть десь на природі (це було би значно краще). В такий спосіб ви також зможете створити чудове <em>часі</em>, чим підсилите свій досвід. Вам також знадобиться трохи мінеральної солі (ліпше підходить для цього рожева гімалайська сіль), декілька чаш і щось на кшталт особливого черпака. Знову ж таки, якщо у вас немає нічого схожого на черпак, то можна взяти старий добрий суповий ополоник/велику ложку і використовувати їх для розливання чаю. Якщо після всього ви полюбите варку так само, як і ми, то тоді вже можна буде поміркувати з приводу придбання деякого відповідного чайного начиння для цього способу приготування. А поки що бажаємо вам гарно провести час у цьому місяці і спробувати щось нове для себе!</p>
<p>&nbsp;</p>
<p style="text-align: right;"><em><span style="font-size: 10pt;">Статтю було надруковано в квітні<br />в журналі&nbsp;</span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;за 2018-й рік<br />Перекладено спеціяльно для <em>TeaHut.com.ua</em></span></em></p>