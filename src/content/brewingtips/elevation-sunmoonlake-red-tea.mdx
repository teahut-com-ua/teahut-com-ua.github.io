---
title: Серпень 2015-го
subtitle: "«Піднесення»"
subsubtitle: Червоний чай із великого листя, озеро Сонця та Місяця, Тайвань, літо 2015-го.
author: ""
description: '«Піднесення», Червоний чай із великого листя, літо 2015-го, озеро Сонця та Місяця, Тайвань.'
pubDate: 2015-08-11
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/2015-08-elevation-sun-moon-lake.jpg";
import Image2 from "/src/assets/articles/Master-Shu.jpg";
import Image3 from "/src/assets/articles/GongFuChaTips/tea-bowl.jpg";


<p>&nbsp;</p>
<img src={Image1.src} class="float-left" alt="«Піднесення», Червоний чай із великого листя" />

Чай цього місяця є нашою незмінною любов'ю, тим чаєм, з яким мандрівники, які зупиняються в Центрі, повертаються додому. Ви могли би сказати, що це наша візитівка — ми використовуємо його, коли знайомимо нових чайних подорожніх зі Шляхом, як із першим дороговказом на ньому. І це також один із тих чаїв, які ми залюбки пропонуємо, коли встановлюємо нашу придорожню ятку й подаємо чай перехожим.

<img src={Image2.src} class="float-right" alt="Майстер Су" />

Сам фармер, пан Су — дивовижна людина. Більшість із його найближчих сусідів із метою збагачування пристосовують свої сади для створення числених промислових плантацій. А він каже, що йому буде цілком достатньо, якщо це лише забезпечуватиме його родину. Тож він і підтримує їх у простоті та органічності. Навіть скупив навколо деякі маєтки, щоби оберігати свої дерева від чогось шкідливого, що можуть використовувати инші. Через все це його чай неймовірно чистий і яскравий, і то свідчить про його велике насліддя тут, у цих горах, поза межами старих лісів у підніжжя величних Гімалаїв, де його предки колись жили.

Більшість Червоних чаїв виготовляються в 3-4 стадії: після збирання їх підв’ялюють, традиційно на бамбукових тацях, які складають на спеціяльно побудованих для того полицях. Підв’ялювання Червоних чаїв відбувається досить довго, зазвичай десь від дванадцяти до двадцяти чотирьох годин. Потім його надто довго скручують, продовжуючи окислення і руйнуючи клітини. За такого процесу він буквально перетворюється на пастоподібну масу. Далі його сушать, зазвичай у пічці. Проте наш чай зовсім инший. Ми попросили пана Су скоротити періоди підв’ялювання та скручування і залишити трохи зелені в листочках. Ви помітите це під час заварювання його. Підставою для сильного окислення за звичайного процесу виготовлення Червоного чаю є намагання зробити його солодким і смачним. Однак ми виявили, що подібна надмірна обробка позбавляє сам чай деякої частини його Ці та віддаляє від тої глибокої гірської сутности, до якої вона має відношення. Особливо це актуально, якщо сировиною для такого чаю слугує велике листя з давніх дерев. Воно часто гірке й терпке. Але ж ми можемо погодитися на якусь часточку цього разом із солодкістю, чи не правда? І чи не буде це також важливим уроком у житті? Зрештою, для нас краще мати менш смачний чай, проте з неймовірною Ці, що розслаблятиме, ніж навпаки.

<p>&nbsp;</p>
### Поради щодо заварювання “Піднесення”

<img src={Image3.src} class="float-left" alt="Чаша з чаєм" />

Ми радимо покласти ці листочки до чаші та поспостерігати, як вони розгортаються за цього найдавнішого способу заварювання, старішого за піраміди. «Піднесення» — другий найкращий чай для чаш! Він часто визначає цей стиль заварювання, адже багато хто з нас починав свою чайну подорож із пиття саме цього чаю саме в такий спосіб. Це чудовий чай для ранку, який пробудить і лишить вас осяйним і спокійним. Спробуйте прокинутися трішечки раніше й попити його наодинці чи з кимось із своїх близьких. Покладіть деяку кількість листя у свою чашу, на власний смак, і залийте його гарячою водою. Поки воно настоюється, маєте якусь мить для медитації. А далі пустіть цю чашу поміж вами, розділяючи єдину чашу, як єдину зустріч, єдиний шанс…

Як ми пропонували вам минулого місяця, прогуляйтеся до джерела й наберіть трохи свіжої водички. Зберігайте її в спеціяльно присвяченій для цього посудині, чекаючи на той ідеальний день, коли ви будете вільні. Якщо маєте змогу, запаліть декілька вуглин, і нехай чайник із свіжою джерельною водою усвідомить сильний і живий вогонь. Із таким листям, водою і теплом, чаювання справді буде трансцендентним. А що, може зробите його просто неба на Природі?

Якщо й був колись добрий місяць для того, щоби спробувати зігріти вашу воду на вугіллі, то це саме він! Коли маєте таку можливість, запаліть декілька вуглин і зігрійте чайник з водою на справжньому вогнищі — пробудіть ці великі червоні листочки у вирі уславленої пари. Трохи чудової джерельної води, зігрітої на деревному вугіллі, зробить це одним із найкращих чаювань, що ви матимете за весь рік. Піднесення — дивовижний і разом із тим невибагливий і нескладний чай. Він навчає нас святкувати прості, звичайні моменти свого життя.

Це чудовий чай для вашого ранку. Спробуйте сісти зі схрещеними ногами й покласти декілька листочків до чаші. Просто сидіть і вбирайте в себе тепло, відчуйте, як він збадьорює вас. У нього дивовижна енергія, що заспокоює і підносить водночас. Спробуйте це протягом декількох днів і ви виявите, як згодом ваш погляд щоранку ставатиме яснішим і життя ваше почне змінюватись. А все це через якісь декілька листочків, насипаних у чашу…

<p>&nbsp;</p>
<p align="right" style="font-size: 0.9rem;">_За матеріалами із серпневого числа часопису<br /><a title="globalteahut.org" href="http://www.globalteahut.org/" target="blank" rel="noopener">"Всесвітньої Чайної Хатинки"</a>за 2015 рік._</p>