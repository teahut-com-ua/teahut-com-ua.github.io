---
title: Грудень 2014-го
subtitle: "«Дідова камфора»"
subsubtitle: Весняний Шу Пуер з Ліньцану 2007-го року.
author: ""
description: '«Дідова камфора», Весняний Шу Пуер з Ліньцану 2007-го року.'
pubDate: 2014-12-09
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/2014-12-OldManCamphor.jpg";

<p>&nbsp;</p>
<p align="right" style="font-size: 1rem; text-wrap: balance;">_Першого зимового місяця брати з Global Tea Hut поклали до свого конвертика чудовий розсипний Шу Пуер 2007-го року. Порадами в його заварюванні, які були наведені в статті про нього,  захотілося поділитися з вами..._</p>
<p align="right" style="font-size: 1rem; text-wrap: balance;">_Від себе ще додамо: не заощаджуйте і не забувайте обов'язково промивати подібні чаї двічі, а подекуди й більше (у особливих випадках). У першу чергу, це необхідна гігієна для вас і для самого чайного листя. А, по-друге, ви допоможете йому краще розкритися і принаймні отримаєте за допомогою цієї дії чистіший смак і аромат приготованого настою._</p>
<p align="right" style="font-size: 1rem;"><em>Най вам буде смачно і тепло!</em></p>

<br/><img src={Image1.src}  class="float-right" alt="Шу пуер Дідова Камфора 2007 року" />

Шу пуер у заварюванні — дуже невибагливий чай. Не бійтеся покласти його до чайника трішечки більше, ніж ви робите це зазвичай з иншими, адже він насправді чудово смакує міцним. Він має вийти темним і густим, оксамитовим і землистим і, звісно ж, з нотками камфори...

Ви, швидш за все, захочете заварити його в чайничку. Для цього чаю добре підійде чайник із бічною ручкою, проте можна також заварити його й способом ґонфу, що збільшить кількість проливів. Якраз це буде чудовою нагодою перейти від заварювання в чаші до заварювання в чайнику з бічною ручкою, і більшість із вас звикатиме частіше використовувати його у своєму приготуванні. Ви також могли би заварити цей шу пуер у великому чайнику в стилі династії Мін (що пізніше стало також і європейським стилем заварювання).

Подібні шу пуери потребують багато вогню. Для них чим гарячішою буде вода, тим тільки краще. Якщо ви проводили наші ґонфу експерименти з температурою, то маєте знати важливість тепла при заварюванні чаю цим способом. Особливо, коли мова заходить про схожий шу пуер.

Часто початківці заради охолодження чаю намагаються дмухати на нього. Це спотворює енергію самого настою і розсіює його смак і аромат, а ще відволікає вас від дослідження. Навчіться сприймати чай, який заварено гарячішою температурою (тільки обережно, не обпечіться). Зі своїм розвитком ви помітите, що його настій матиме насиченіший смак, аромат і глибшу енергію. А зараз, щоби не спотворювати його дмуханням, краще терпляче зачекати, доки ваш чай охолоне, і вам буде зручно його пити. Ви можете провести невеличкий дослід і самі в цьому переконатися, дмухаючи на одну чашку, а з наступною трохи зачекати.

Зверніть увагу на те, як тепло розтікається від ваших грудей і шлунку. Саме так пуер входить у тонке тіло. З цієї причини його краще пити великими ковтками з більших за розміром чашок. Вулони, з иншого боку, проникають у тонке тіло через голову (з ароматом, повітрям), тому їх ліпше пити з маленьких чашечок, сьорбаючи якомога меншими ковтками.

Спробуйте приготувати цей чай і пити його великими ковтками з більших чашок або чаш, щоби сприяти поширенню Ці у ваших грудях (шлунку). Насолодіться його теплом, а заодне й контрастом з тим холодним пейзажем, який зараз для більшости з вас малює за вікном зима...

<p>&nbsp;</p>
<p align="right" style="font-size: 0.9rem;">_Цей уривок узято з грудневого числа<br />часопису <a title="globalteahut.org" href="http://www.globalteahut.org/" target="blank" rel="noopener">"Всесвітньої Чайної Хатинки"</a>за 2014 рік._</p>