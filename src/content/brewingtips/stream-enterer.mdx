---
title: Травень 2016-го
subtitle: "«Той, що поринає в Потік»"
subsubtitle: Свіжий зелений чай з Міндзяню, округа Наньтов, центральний Тайвань.
author: ""
description: '«Той, що поринає в Потік», свіжий зелений чай з Міндзяню, округа Наньтов, центральний Тайвань.'
pubDate: 2016-05-30
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/2016-05-stream-enterer/stream-enterer1.jpg";
import Image2 from "/src/assets/articles/tea-of-the-month/2016-05-stream-enterer/stream-enterer2.jpg";
import Image3 from "/src/assets/articles/tea-of-the-month/2016-05-stream-enterer/rabbits-fur-bowl.jpg";


<img src={Image1.src}  class="float-right" alt="Той, що поринає в Потік" />

«Той, що поринає в Потік» — сильний, з глибокою Ці й насиченим ароматом настою. Із такого поєднання сорту куща (“_Весна чотирьох сезонів_”, _Сі Дзі Чвень_) й процесу обробки вийшов збадьорливий, простий і чистий зелений чай. То буде чудовий спосіб виголосити хвалу Весні! Перший збір року завжди оспівує зміну погоди — Природа прокидається від зимової сплячки до життєвого динамізму, переходить з Інь до Ян. Присутню в смаку гірчінку разом із чіткою терпкуватістю поступово змінює солодкість. Ви відчуєте його нестримну енергію, що підносить, якимось чином очищує вас і полишає потім у цьому стані непорочности. Якщо маєте таку можливість, насолодіться цим Чаєм місяця зі своїми друзями й близькими де-небудь на природі або ж організуйте зустріч “Всесвітньої Чайної Хатинки” в якомусь парку, біля річки чи на своєму подвір’ї. Цей чай найкраще підходить для чаювань рано-рано вранці й ближче або на початку вечора. Сподіваємось, ви також зможете відчути наші особисті любов і ніжність у цьому листі, адже деяку його кількість ми зривали й збирали власноруч. Усе решта зробив пан Сє — один із найвеличніших екораціональних фармерів, яких ми знаємо.

<p>&nbsp;</p>
### Поради щодо заварювання

<img src={Image2.src}  class="float-left" alt="Той, що поринає в Потік у чаші" />

Насправді є лише один спосіб приготувати цей чай, і незалежно від того, як ви п’єте його, усе ж зробіть собі ласку й залиште принаймні декілька листочків, щоби покласти їх прямо в чашу. Немає нічого приємнішого, ніжи пити перший зелений чай цього року таким чином і спостерігати, як розгортається яскраве молоде листячко! Куштування чаю китайською зображається ієрогліфом “_пінь_ (pin, 品)”, який складається з трьох “ротів”, символізуючи таким чином, що ми насолоджуємося ним через свій рот, ніс і очі. І справді, ви можете навчитися розпізнавати чудові чаї за допомогою цих трьох органів чуття. Насправді чайна сесія розгортається через усі наші почуття, але деякі чаї, приготовані у певний спосіб, будуть приємнішими саме для нашого носа, рота чи, як у цьому випадку, для наших очей. За Зеленим чаєм чудово спостерігати, і дивитися на те, як розкривається листя — значна частина насолоди від нього. Саме через це багато китайців п’ють щодня свій зелений чай зі склянки.

<img src={Image3.src}  class="float-right" alt="Чаша в техніці Кроляче хутро" />

Зазвичай ми намагаємося використовувати посуд для пиття, укритий поливою світлих відтінків — це дає нам можливість оцінювати чайний настій чи листя в чаші. І хоч те, як розкриваються листочки Зеленого чаю, може бути значно приємнішим за деякі инші чайні сорти, усе листя в чаші чудове, як і сам настій кожного завареного чаю. Тому ми дуже рідко обираємо чашу темного кольору, хіба що через якусь добру причину. Дійсно, коли ми п’ємо такий зелений чай, як наш “Той, що поринає в Потік”, то краще взяти для нього темну чашу, адже настій його в будь-якому випадку буде невиразним, а темний колір кераміки підкреслюватиме яскраво-зелені відтінки листочків. Ідеальною для нього буде полива “кроляче хутро”, що була популярна за часів династії Сон. Якщо маєте таку нагоду, справжня антична чаша, вкрита цією поливою, звеличить ваш чай у невимовний спосіб. (Ми всіх вас запрошуємо до нашого Центру випити трохи зеленого чаю з чаші династії Сон у ці спекотні місяці!) Та якщо у вас немає доступу до подібної чаші, старовинної чи сучасної, то можете просто обрати якусь із темною поверхнею, із якої ви маєте можливість попити цей дивовижний чай.

<section style="padding: 0 0 0 1rem; font-size: 1rem;">
    _Повністю стаття тут:_ [_«Той, що поринає в Потік»_](/library/about-mr-xie-green-tea-stream-enterer)
</section>

    <figure>
        <iframe class="align-center" src="https://www.youtube.com/embed/UPKzLdJl0tM?si=8Y3fJlbmdPi5WPFh" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
        <figcaption style="font-size: 0.9rem; text-align: center;">
            _Деякі поради травня щодо заварювання від Ву Де (англійською)_
        </figcaption>
    </figure>

<p>&nbsp;</p>
<p align="right" style="font-size: 0.9rem;">_Статтю було надруковано в травневому числі_<br />_журналу_ <a title="globalteahut.org" href="http://www.globalteahut.org/" target="blank" rel="noopener">_Всесвітньої Чайної Хатинки_ </a>_за 2016 рік._</p>