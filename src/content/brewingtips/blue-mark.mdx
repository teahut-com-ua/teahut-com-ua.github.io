---
title: Грудень 2018-го
subtitle: "«Блакитна марка»"
subsubtitle: Шен пуер 2000-го року, Юньнань, Китай
author: ""
description: '«Блакитна марка», Шен пуер 2000-го року, Юньнань, Китай.'
pubDate: 2019-01-10
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p><img style="margin-top: 10px; margin-left: 20px; margin-bottom: 12px; border: 1px solid #000000; float: right;" src="images/TeaoftheMonth/2018.12-BlueMark/BlueMark1.jpg" alt="BlueMark1" />Протягом цього місяця ми будемо читати і досліджувати добу "Шедевральних пуерів", яка почалася із захопленням комуністами чайного виробництва в Юньнані в 1949-у і тривала до 1972-го року, коли була створена CNNP (Китайська Національна Компанія з Імпорту-Експорту Вітчизняної Продукції та Сторонніх Продуктів Тваринного Походження, 中國土產畜產進出口公司), що взяла на себе контроль над чайною промисловістю Юньнані. Того року вони змінили обгортки і навіть додали туди англійську – така собі мітка, що розділяє другу й третю доби чаю Пуер. Ми думали над тим, щоби присвячувати окреме число журналу кожній добі та охопити всі чотири за якийсь час, але нас завжди засмучувало те, як же ми знайдемо тематичний "Чай місяця" для супроводження таких номерів – чаї з перших трьох діб дуже рідкісні й неймовірно коштовні в наші дні. Насправді навіть ідея нашого "розширеного пакету" з чаями Античної доби чи доби "Шедевральних пуерів" була би безглуздою, бо порція подібного пуеру на одне чаювання потягне на тисячі доларів. А розсилання їх у якості «Чаю місяця» взагалі здається неможливим. Ми міркуємо над цим уже тривалий час і не знаємо, що робити…</p>
<p>Ера шедеврів, що тривала з 1949-го по 1972-ий, насправді відома лише двома типами чаїв: спочатку то була "Червона марка (знак)" (紅印), а потім пізніше з'явилася "Блакитна марка" (蓝印). Ця термінологія багато в чому пов'язана з "обгортологією" – субнаукою в межах Пуеру, що зазнала деяких змін за останній час: через те що винтажні пуери з кожним роком рідшають і дорожчають,&nbsp;ринок переорієнтувався на молодші чаї. Обгортологія – наука про всі частини пуерних млинців, у тому числі й про бамбукові обгортки, в які загортали тун (<em>tong</em>, 筒), різноманітні типи наліпок товарних знаків і паперові обгортки самих млинців. Усе це перш за все слугувало для визначення справжності певного пуеру. Фахівці з цієї галузі, як у і більшості сфер, де вивчають тонкі відмінності, володіють надзвичайно заплутаною інформацією про всі аспекти пакування. Приміром, вони знають, що виробники використовували дерев'яні печатки та червоні чорнила для штампування знаку логотипа на них десь з початку 1950-х років. На основі цього вони можуть потім вирізняти роки за типом чорнил і станом дерев'яних штампів, які дозволяють виявляти засічки на певних ієрогліфах і загалом з часом отримують сильніші руйнування. Незначні зміни в чайних купажах разом із безліччю деталей допомагають визначати винтажність млинця. Зараз, у Новітню добу (почалася в 1998-у році), обгортологія переважно зосереджується на підробках, які виготовляють з метою копіювати відомі бренди, такі як Менхай.</p>
<p>Упродовж цього числа журналу ми зануримося з вами в деякі деталі тих млинців, поговоримо про історію, виробництво та практичні тонкощі пуерів, а також про те, як воно, пити деякі з цих неймовірних винтажів "Червоної" та "Блакитної марки", які в свою чергу також підрозділяються ще на багато класів і типів. Незважаючи на те, що обгортки були дуже схожими, існували сорти Пуеру навіть тоді. Коли ми розмірковували, що ж надіслати в якості "Чаю місяця", то згадали про млинці-присвяти, яких було чимало виготовлено наприкінці 1990-х - початку 2000-х, і які вшановували деякі винтажі Античної доби та особливо доби Шедеврів. Иншими словами, багато мануфактур і маленьких виробників "бутікових" пуерів створювали свої власні млинці з "Червоними" й "Блакитними марками". Частково вони робили це через те, що чаї Шедевральної доби швидко зростали в ціні й репутації, а їхні млинці могли мати користь від подібних асоціацій. Проте шанувальники Пуеру також створювали "Блакитну" чи "Червону марку" своїх млинців-присвят і через те, що вони щиро любили класичні версії і хотіли віддати їм шанобу.</p>
<p><img style="margin-top: 10px; margin-right: 20px; margin-bottom: 12px; border: 1px solid #000000; float: left;" src="images/TeaoftheMonth/2018.12-BlueMark/BlueMark2.jpg" alt="BlueMark2" width="360" height="360" />Наш "Чай місяця" – це спеціяльно присвячений "Блакитній марці" млинець 2000-го року. Просто неймовірно, що наш друг колекціонер пожертвував нам половину його вартості, щоби ми могли насолодитися таким дивовижним чаєм наприкінці цього надзвичайного року для "Всесвітньої Чайної Хатинки". Подібні млинці-присвяти кінця 1990-х - початку 2000-х років зараз нерідко самі по собі стають скарбами. Хоч це і не оригінальні "Червона" чи "Блакитна марка", їх часто виготовляли з листя вікових дерев, і тепер, за ці майже двадцять років, вони набувають своєї власної яскравості. То як талановита дочка відомої музикантши – вона така ж обдарована, як і її знаменита матір. Через все це ми би не змогли поділитися з вами таким дивовижним чаєм без великодушності чудового Чацзіна.</p>
<p>Ці пам'ятні млинці нагадують оригінальні. Сам чай, яскравий і чистий, чудового тайванського зберігання. Колекціонер витримував його на другому поверсі в умовах належної вологості й температури, і всі ці вісімнадцять років він був живим. Судячи зі смакового профілю, Ву Де і пожертвувач вважають, що чай складається переважно з маоча вікових дерев реґіону Ї Ву, можливо також змішаного з деякою кількістю сировини з Менхаю і/чи Наньнуо. Наша "Блакитна марка" яскрава й жива, з енергією, що підносить, і глибоким, багатим і складним смаковим букетом спецій, деревини і незначними проявами китайських лікарських трав. Щоби реально оцінити цей особливий чай, приділіть йому свій пообідній час з кимось із своїх друзів і родичів.</p>
<p>&nbsp;</p>
<p><img style="margin-right: 30px; float: left;" src="images/TeaoftheMonth/2018.12-BlueMark/BlueMark5.jpg" alt="stacks image 4b4e721 100x38" /></p>
<h3>Поради щодо заварювання</h3>
<p><strong>Вода:</strong> <em>джерельна або найкраща бутильована<br /></em><strong>Вогонь:</strong> <em>вугілля, інфрачервона плитка чи газ<br /></em><strong>Нагрівати:</strong>&nbsp;гарячіша,&nbsp;<em>риб'ячі очка, приблизно 90-95°С<br /></em><strong>Метода заварювання:</strong>&nbsp;<em>ґунфу чи <em>чайник з бічною ручкою</em> (ґунфу краще)<br /></em><strong>Настоювання:</strong> <em><em>довше, миттєве, миттєве, потім нарощувати (миттєве=заливаєте і одразу зливаєте)</em><br /></em><strong>Кількість:</strong>&nbsp;<em>двадцять настоювань<br /></em><strong>茶&nbsp;</strong><em>Спробуйте кожного разу<em>&nbsp;обливати чайника</em> і до, і після заливання. Також повправляйтеся з попереднім прогріванням чашечок перед кожним розливанням. Сутність чаю ґунфу у збереженні температури.</em></p>
<p><em></em>Цю пам’ятну "Блакитну марку" насправді краще заварювати ґунфу. Сутністю такого заварювання є заварювання чаю з майстерністю. "Ґунфу" дослівно означає "вправність через самодисципліну". Тут ідеться про те, щоби заварювати чай, виходячи з його найвищого потенціялу, і розкривати в ньому найкраще. Иншими словами, сутність заварювання ґунфу в тому, щоби заварювати чай у той спосіб, яким він хоче бути заварений. "Чай з чаш", з иншого боку, зосереджений більше на медитативній і церемоніяльній формі, ніж на якості самого чаю. Проте це не означає, що в "чаї з чаш" немає жодної вмілості, чи його якість абсолютно не має значення. І також це не значить, що медитативніть і церемоніяльність відсутні в чаї ґунфу. Ці два безумовно частково переходять один у одного. Якщо ви не можете чи не почуваєте себе готовими для приготування чаю ґунфу, приміром, ви ще не навчилися чи не маєте для нього належного начиння, то можете заварити цю "Блакитну марку" в чайнику з бічною ручкою, хоча вона й не засяє від того настільки яскраво.</p>
<p>Безумовно, існує деякий ґатунок чаїв, вище якого ми постійно звертаємося до заварювання ґунфу. Коли чай рідкісний і особливий, і не тільки за ціною, ми майже завжди хочемо готувати його так, щоби проявився його найвищий потенціял. На відміну від того, щоби шанувати досвід церемонії "чаю з чаш", ми таким чином вшановуємо його, розкриваючи його найвищі якості. Ми відчуваємо, що подібні рідкісні й особливі чаї заслуговують на більшу увагу до їхнього визнання, а не до церемоніяльності чи нашого досвіду перебування з ними. Таке зосередження на сенсуальності чаю не відкидає його церемоніяльного аспекту. Ми вже зазначали, що ці обидва можуть і перетиняються. В тому факті, що Природа створила щось таке, що відповідає нашим почуттям настільки ідеально, що ми почуваємося щасливими й радісними, є якась своя дивовижна магія. Зосередження на деталях заварювання подібних особливих чаїв змінює також і нас самих. Це, зрештою, і є майстерність через "самодисципліну". Инакше кажучи, ми фокусуємося на тому, що переступає межі просто заварювання чаю: на воді, вогні, чайному посуді й методі.</p>
<p><img style="margin-top: 10px; margin-bottom: 12px; margin-left: 20px; border: 1px solid #000000; float: right;" src="images/TeaoftheMonth/2018.12-BlueMark/BlueMark3.jpg" alt="BlueMark3" width="270" height="270" />Приготування чаю завжди починається з файної води. Кожна його чашка зрештою на 99% вода. І найлегший, найшвидший і найкращий спосіб поліпшити ваш чай – це підібрати для нього кращу воду. Спробуйте самі знайти в Природі гарне її джерело. Набирання води – витрачання часу та енергії. Проте чим більше ви вкладаєтесь у свій чай, тим більше ви будете отримувати від нього. Принаймні, спробуйте порівняти деякі види бутильованої джерельної води, яку ви можете знайти, і потратьтеся на найкращу, щоби приготувати на ній наш "Чай місяця" (незалежно від того, будете заварювати його ґунфу чи в чайнику з бічною ручкою).</p>
<p>Стосовно вогню... Ми радимо використовувати вугілля для подібних чаїв. Це має велике значення. Якщо ви не знаєте, як обходитися з ним, чи не маєте необхідного приладдя, наступним найкращим вибором буде газовий пальник чи інфрачервона плитка, у випадку електричного джерела. Використання файного чайника для води, виготовленого з металу, срібла чи кераміки також значно поліпшить ваш чай. Спробуйте якомога швидше кип'ятити ту чудову воду, яку ви обрали – це допоможе зберегти її структуру.</p>
<p>Якщо заводити мову про чайний посуд, то тут чудовою вихідною точкою будуть "Чотири Скарби чаю Ґунфу": справжній їсинський чайник, порцелянові чашки, чайний човен і чайник для води з пічкою гарної якости. Це основи, необхідні для створення файної чашки чаю. В минулих числах журналу "Всесвітньої Чайної Хатинки" ви можете знайти багато гарних статей про воду, вогонь і чайний посуд. Після того як ви зберете приладдя, ви вже можете зосереджуватися на розвитку своєї власної вправності та зцентрованому, спокійному серці. Для того щоби довести Чай до його найвищого потенціялу, нам треба знати те чайне листя, яке маємо, знати свій чайний посуд і знати самих себе.</p>
<p>Спочатку зосередьтеся на температурі. Це ключ до вдосконалення практики чудового чаю ґунфу. "Оберігаючи тепло, почни вбирати спокій," - так починається викладання в нашій Традиції, яке навчає нас тримати серце в спокої і зберігати температуру від чайника з водою до чашки. Це значить, що ми прогріваємо чайник до і після заливання, а також чашки перед тим, як наливати в них настій. Якщо ви це зробите, то будете на крок ближче до того, щоби розкрити в "Блакитній марці" її найкращі аромати, смаки й енергію!</p>
<p>&nbsp;</p>
<p style="text-align: right;"><em><span style="font-size: 10pt;">Статтю було надруковано в часописі<br /></span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;в грудні 2018 року.<br />Перекладено спеціяльно для <em>TeaHut.com.ua</em></span></em></p>