---
title: Лютий 2018-го
subtitle: "«Самадгі»"
subsubtitle: Шу пуер кінця 90-х, Юньнань, Китай; висота ~500-1000 м.
author: ""
description: '«Самадгі», Шу пуер кінця 90-х,Юньнань, Китай; висота ~500-1000 м.'
pubDate: 2018-02-20
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p><img style="margin-left: 20px; margin-bottom: 12px; border: 1px solid #000000; float: right;" src="images/TeaoftheMonth/2018.02-Samadhi/Samadhi1.jpg" alt="Samadhi1" width="351" height="480" />«Самадгі (<em>Samadhi</em>)» – чудовий чай, сповнений яскравої, заспокійливої енергії, що спрямовує вас до Центру; ідеальний варіянт для бесіди про Чай, Дзен і медитацію. Досить важко знайти справді чистий, вільний від хемікатів Шу пуер, оскільки його часто виготовляють із залишків і, як правило, ще й з різних реґіонів. Цей шу був зроблений з невеличкої партії кращого листя, частково навіть зі старих дерев. Зазвичай на виготовлення шу пуерів не йде чай зі старих дерев – така сировина дуже коштовна, і процес буртування, на жаль, погано впливає на її якість і сутність самого чаю. Використання подібного листя ще призводило би до того, що версії шену й шу з нього мали би продаватися за однаковою вартістю, а це вже доволі проблематично для виробника. Частковою причиною того, чому «Самадгі» містить сировину зі старих дерев і в той же час лишається прийнятним за ціною, є те, що тут було використано ширше й більше, грубіше й слабкіше листя, яке називають «<em>хуан пянь</em> (黃片)». У нашому «Чаї місяця» його змішали з иншим сортом листя, чим надали йому чудового збалансованого смаку.</p>
<p>Фактично, <em>хуан пянь</em> – це те листя, яке залишають на деревах, щоби воно зростало надалі. Його часто відбирають після обробки, незалежно від типу самого чаю, будь то Пуер чи якийсь инший, наприклад, Улун. Збирачам чаю, як правило, сплачують за вагу того, що вони назбирали за день, і вони частенько не зважають на інструкції майстра, збираючи більше за розміром листя заради підвищення ваги мішків/кошиків меншими зусиллями. Під час процесу виготовлення улунів подібне велике, слабкіше листя стає жовтим, через що його і називають «<em>хуан пянь</em>» – дослівно «жовті відривки». Коли листя зростає, його клітини подовжуються і стають більш фотосинтезованими. З традиційної точки зору ви могли би сказати, що новонароджені бруньки є зовнішнім проявом Янської енергії дерева, яка тече від коріння вгору й назовні, тоді як велике листя вбирає енергію всередину і є старішим, більш Іньським. А оскільки воно подовжується, то й стає менш соковитим, слабкішим і під час сушки більш ламким. Йому не вистачає вібрацій молодшого листя, і саме через те його рідко використовують у виробництві чаю. Як наслідок, фермери частенько залишають його і вживають самі. Через те що таке листя не беруть на виготовлення млинців вищого ґатунку, його нерідко домішують до розсипних чаїв на кшталт «Самадгі».</p>
<p><img style="display: block; margin: 15px auto; border: 1px solid #000000;" src="images/TeaoftheMonth/2018.02-Samadhi/Samadhi2.jpg" alt="Samadhi2" /></p>
<p>У Пуерах&nbsp;<em>хуан пянь</em>&nbsp;ще і швидше старішає. Слабкість самого листя призводить до скорішого його розкладання, як осіннє листя в кліматі із чотирма порами року, що темнішає і жухне дуже швидко. Насправді пуер із <em>хуан пянь</em>, такий як цей «Чай місяця», має присмак спогадів про дні нашого дитинства, коли ми гралися в купах опалої листви. Він приємно нагадує нам пообідній час восени, коли ми малими бавилися цим зібраним граблями листям. Ті пахощі й ніжні відтінки гріють нашу душу.</p>
<p><img style="margin-right: 20px; margin-bottom: 12px; border: 1px solid #000000; float: left;" src="images/TeaoftheMonth/2018.02-Samadhi/Samadhi4.jpg" alt="Samadhi4" width="270" height="270" />«Самадгі» також особливий тим, що володів ним лише один крамар, якого ми добре знаємо і якому довіряємо. Він придбав його наприкінці 90-х, через те що той був дешевим і мав старішати швидше, бо в ньому були присутні&nbsp;<em>хуан пянь</em>. «Самадгі» насичений і яскравий, із прозорістю, зазвичай не властивою пуерам, особливо Шу, що також пов’язано зі старішим листям. М’якість і прозорість настою так само призводять до Іньської енергії, яка заспокоює нас. Це тихий чай, без жодних фантастичних боїв чи феєрверків у роті. Він залишає вас і ваших гостей ясними, чого частенько так не вистачає в нашому напруженому житті. Тож нехай він посприяє медитативному чаюванню для всіх вас!</p>
<p>&nbsp;</p>
<p><img style="margin-right: 30px; float: left;" src="images/TeaoftheMonth/2018.01-TieguanyinSJC/image4.jpg" alt="image4" /></p>
<h3>Поради щодо заварювання</h3>
<p><strong>Вода:</strong> <em>джерельна або найкраща бутильована<br /></em><strong>Вогонь:</strong> <em>вугілля, інфрачервона плитка чи газ<br /></em><strong>Нагрівати:</strong> <em>якомога гаряче, риб'ячі очі, ~95°С<br /></em><strong>Метода заварювання:</strong> <em>ґунфу чи листя в чаші (дають різні настої)<br /></em><strong>Настоювання:</strong> <em>довге, миттєве, миттєве, потім поступово збільшувати (можна отримати і тільки одне миттєве проливання)<br /></em><strong>Кількість:</strong>&nbsp;<em>десь&nbsp;20 настоювань<br /></em><strong>茶</strong>&nbsp;<em>Покладіть більше листя, ніж ви робите це зазвичай з иншими чаями. Ця суміш через хуан пянь не так довго заварюється і, як правило, не настільки насичена. Ви не пошкодуєте, що поклали забагато.</em></p>
<p>«Самадгі» зроблений з тоншого, м’якішого листя <em>хуан пянь</em>. Такий чай не заварюється довго чи настільки міцно, як то зазвичай буває з шу пуерами, особливо старими. Тому щоби отримати темніший настій, який би задовольнив вас, покладіть трохи більше листя, ніж ви звикли. Цього місяця в нас із вами може вийти менше чаювань, але вони будуть глибокими й медитативними. То є загальний підхід до подібних сумішей – вони стають глибшими, яскравішими, густішими і довше заварюються, коли ви додаєте трохи більше чаю порівняно з иншими типами аналогічних витриманих пуерів. Ви зрадієте, що зробили цей чай трохи міцнішим. І, звісна річ, як і з усіма витриманими шен і шу пуерами, щоби цей чай розкрився якомога краще, треба уважніше поставитися до температури. В зв’язку з цим бажано буде довести воду до кипіння й надати їй більше «Вогню». Ми завжди радимо деревне вугілля для таких чаїв, як «Самадгі», адже воно дозволить створити глибший, яскравіший настій разом із довгим, тривалим посмаком і потужнішою Ці. Проте не треба вважати, що для успішного приготування цього чаю вам обов’язково знадобиться вугілля.&nbsp;</p>
<p>У цьому місяці ми би також хотіли запропонувати вам декілька порад щодо наливання, як з чайника для води, так і з чайничка для заварювання. В будь-якому разі, заварюєте ви цей чай у чайнику з бічною ручкою чи способом ґунфу, витримані шен і шу пуери потребують вищої температури. З цієї причини завжди буде ідеальним наповнювати чайник настільки швидко, наскільки це можливо, і робити це з якомога нижчої висоти. Спробуйте підносити до нього носик чайника з водою найближче і утворювати таку сильну цівку, яку ви тільки можете, змочуючи листя якомога швидше. На вашу здатність робити це може впливати і конструкція вашого чайника для води із його носиком. Найкращі з них надають нам ширші межі відстані й швидкості заливання і цим нагадують чайники для заварювання. Чим коротша відстань потоку води, тим менше вона розсіюватиме тепло, тим швидше наповнюватиме чайничок і тим менше на цю воду впливатиме повітря під час наливання. Ми завжди продовжуємо рухати носика під час того, як заливаємо в чайник, і таким чином ми не обшпарюємо жодне з того листя. А оскільки це пришвидшене наповнювання, то ми також повинні і швидше робити ці кола, принаймні, допоки вода не підніметься над листям. Ви можете проекспериментувати, щоби самим відчути, чи покращує коротша відстань і швидше заливання ваш чай із кожним заварюванням, чи ні…</p>
<p>Коли ми розливаємо настій з чайника, ми завжди наливаємо його по стіночці чашки чи чаші. Це уберігає чай від дзюрчання й утворювання бульбашок, які роблять настій грубим, шаршавим і розсіюють його Ці. Спробуйте поекспериментувати з кожним заварюванням, порівняти, як наливання по стіночці відрізняється від плескання в центр чашки/чаші, і приділити увагу тим відмінностям, використовуючи в якості посібника <span style="text-decoration: underline;"><a href="index.php?option=com_content&amp;view=article&amp;id=45:the-characteristics-of-fine-tea&amp;catid=13:gong-fu-cha-tips" target="_self">«Десять якостей чудового чаю»</a></span>.&nbsp;</p>
<p>&nbsp;</p>
<p style="text-align: right;"><em><span style="font-size: 10pt;">Статтю було надруковано в лютому<br />в журналі&nbsp;</span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;за 2018-й рік<br />Перекладено спеціяльно для <em>TeaHut.com.ua</em></span></em></p>