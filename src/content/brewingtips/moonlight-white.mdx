---
title: Квітень 2016-го
subtitle: "«Білина Місячного Сяйва»"
subsubtitle: Юньнанський Білий чай з вікових дерев.
author: ""
description: '«Білина Місячного Сяйва», Юньнанський Білий чай з вікових дерев.'
pubDate: 2016-05-10
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/2016-04-moonlight-white1.jpg";
import Image2 from "/src/assets/articles/tea-of-the-month/2016-04-moonlight-white2.jpg";


<img class="float-right" src={Image1.src} alt="Дон Дін старого Майстра" />

Наш “Чай місяця” родом із селища Дацін, що в повіті Дзінґу, розташоване на висоті близько 1600 м над рівнем моря. “Білина Місячного Сяйва (Yue Guang Bai)” є унікальним білим чаєм, що знаходиться десь між Білими й Червоними, залежно від того, як довго його підв’ялювали фармери, і скільки тривав термін його зістарювання після сушки. Вони кажуть, що колись цей чай підв’ялювався під світлом Місяця, через що він і отримав таку поетичну назву, але зараз це лише яскрава легенда. Наш чай було виготовлено восени, коли Місяць якраз знаходився у повні. А так як він із великою імовірністю ще й підв’ялювався протягом ночи, хоч і не просто неба, та це все одно особисто пов’язує його із нічним світилом. Особливе підв’ялювання надає настою цього чаю темнішого, червонуватого відтінку, через що він насправді знаходиться десь між Червоними й Білими чаями.

Цей білий чай насиченіший за більшість із тих, які ми куштували, тому що він походить від вікових дерев із великим листям і довше підв’ялюється. Ці дерева мають природні білі бруньки, проте до нашого чаю додані ще й листочки, що надає йому відчутнішої глибини й складнішої основи смаку. Чай із великого листя підв’ялюють і сушать зовсім не так, як це роблять з білими чаями з малого листя на кшталт Срібних Голок (який складається виключно з бруньок) чи Бай Му Даня, де, як і в нашому чаї, присутнє також і листя. Загалом, якщо ми вже й завели мову про Білий чай із малого листя з Фудіну, провінція Фудзянь, то той із них, що складається виключно з бруньок, має значно вищу якість. Але нам подобається енергія листочків, доданих до цього юньнанського білого. Це сильний землястий чай, та при цьому він ще і якийсь замріяно небесний.

“Білина Місячного Сяйва” — неймовірно солодкий, наче роса. Нам він смакує мабуть так, як повинні смакувати квіти для колібрі. Фруктовий присмак деяких його ковтків потім змінюється на квіти й мускус. Це дуже глибокий і складний чай, особливо як для Білих. Вони не часто бувають такими насиченими для рота чи для тіла. Жодних сумнівів, “Білина Місячного Сяйва” ще й сильний і здатний на трансформації! Це ідеальний чай, щоби відзначити зміну погодних умов до теплішої пори року. Спробуйте, за можливости, краще попити його на природі просто неба. І обов’язково підніміть чашу за імператора Хвей-дзуна!

<p>&nbsp;</p>

### Поради щодо заварювання

<img class="float-left" src={Image2.src} alt="Дон Дін старого Майстра" />

“Білина Місячного Сяйва” є дуже поблажливим чаєм. Його важко перезаварити. За можливости спробуйте приготувати його в чайнику з бічною ручкою. Звісно, ви захочете використати для нього найкращу джерельну воду, адже будь-які домішки в ній можуть мати неабияке значення для цього світлого чаю, що має до них значну чутливість. Смак Зелених, Білих і Жовтих чаїв настільки ж залежить від використаної на їх приготування води, як і від якости самого листя. Більш насиченим чаям може додати глибини присмак _тецубіна_, але такі як наш швидше засяють Чистотою, якщо, наприклад, ви їх заливатимете водою з якогось срібного _ґінбіна_. Та в будь-якому випадку просто використовуйте для цього свій найкращій чайник і докладіть максимум зусиль, щоби знайти джерело якоїсь дуже особливої води для чаю цього місяця.

Не існує легшого, простішого способу покращити ваш чай чи ваше існування, ніж через Воду. Вона є середовищем як для Чаю, так і для Життя. З давніх давен Її називали “Матір’ю чаю”. Існує одна стара китайська приказка, яка промовляє, що “**погана вода зіпсує чудовий чай, проте особлива вода може й посередній чай зробити неймовірним**”.

Є деякі загальні принципи, які ми можемо використовувати задля спрямовування наших пошуків гарної води. Наприклад, завжди буде кращим, якщо ви зможете самі набирати воду в Природі, ніж купувати її у пляшках. Дія з її принесення надасть чаю трохи вашої енергії. Це робить його справжнім і вимагатиме від вас поваги. Щотижня ми піднімаємось у гори, щоби набрати на наступний тиждень води для Центру. Для нас це трансцендентний ритуал, і чай у цей день завжди є одним з найкращих, прикрашений ранковою прогулянкою в гори і почуттями до нашої улюбленої води. Гості постійно відчувають різницю, коли п’ють такий чай на свіжій джерельній воді.

<figure>
    <iframe class="align-center" src="https://www.youtube.com/embed/MkS_wgP3Lz0?si=4OUgzxXTbzUrZpYe" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
    <figcaption style="font-size: 0.9rem; text-align: center;">
            _Деякі квітневі поради щодо заварювання від Ву Де (англійською)_
    </figcaption>
</figure>

<p>&nbsp;</p>

<p align="right" style="font-size: 0.9rem;">_Стаття вийшла в квітневому числі_<br />_часопису_<a title="globalteahut.org" href="http://www.globalteahut.org/" target="blank" rel="noopener"> _"Всесвітньої Чайної Хатинки"_ </a>за 2016 рік</p>