---
title: Квітень 2015-го
subtitle: "«Храмовий Туман»"
subsubtitle: Зелений Чай з гір Вулян, Юньнань.
author: ""
description: '«Храмовий Туман», Зелений Чай з гір Вулян, Юньнань, 2014 рік.'
pubDate: 2015-04-04
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/2015-04-temple-mist-green-tea.jpg";


<br/><img src={Image1.src}  class="float-right" alt="Храмовий Туман, Зелений чай із Вулян Шань" />

"Храмовий Туман" — органічно сертифікований (JN Organic Certification) Зелений чай 2014-го року з гір Вулян, що в Юньнані. Його неповторність обумовлена тим, що він виготовляється з листя, зібраного з дерев (Camelia sinensis var. Assamica). На нашу думку, подібні дерева, деякі з яких можуть бути старими, віддають чаю трохи своєї Ці та глибини, що часто відсутнє в більшості сучасних комерційних Зелених чаїв. Він також значно «витриваліший», тобто заварюватиметься він у вас дуже довго.

Виготовлення «Храмовий Туман» має бездоганне. Велике чайне листя більш гірке і терпке проти дрібно-листяних різновидів, які зазвичай використовуються у виробництві зеленого чаю. Саме через їхнє походження і через обробку більшість молодих Шен Пуерів є гіркими й терпкими. Та букет «Храмового Туману» розкривається красиво: починає з гіркоти, а потім одразу спадає каскадом з п’яти чайних смаків (гіркого, терпкого, ґань, кислого й солодкого), залишаючи довготривалу солодкість, що оповиває порожнину рота. Це свідчить про його надзвичайну обробку. Чайні поціновувачі мають полюбити гіркоту в Чаї, адже він, перш за все, є гіркою лікарською рослиною.

Таку чайну партію називають «Мао Фен». То зелений чай високого ґатунку, сировину для якого збирають вже через декілька днів після того, як вона народжується. Для Мао Фену обривають укриті пухнастим ворсом молоді пагінці, які складаються з одного листочка й бруньки. Це дозволяє отримати м’якіший смак з квітково-фруктовими нотами. Його тривала солодкість нагадає вам про гірську джерельну воду, задоволення від якої лишається надовго. І хоч це осінній чай, «Храмовий Туман» ще доволі свіжий і дужий. Через юньнаньський тропічний клімат Зелений чай має більш ніж один сезон збирання, і вони не відрізняються так сильно, як для Пуеру. Осінній урожай зазвичай м’якіший і спокійніший і має трохи краще збалансовану Інь у малих Янських бруньках. З иншого боку, у весняному чаї переважає Ян. Ми більше схиляємося до балансу. У будь-якому випадку, ми отримали цей чай ще до весняного врожаю і дуже вдячні за таку можливість розділити його з усіма вами!

Свою назву цей чай отримав за вдачу, що захоплює і підносить. Його Ці коливається і пульсує, неначе той храм на початку гірської стежки до нього: коли ви сходите на гору старими східцями, ви мигцем бачите його крізь ранковий туман. Для опису своїх почуттів від пиття чудового Зеленого чаю вам дійсно знадобиться поезія! Ми знаємо, що вам сподобається цей весняний провісник, який, сподіваємось, супроводжує раптову переміну погоди у вашій місцевості. Для більшости з нас це зміна до теплих, довших днів — до тих днів, які сильніше надихають своїм рясним зеленим листям, що розпускається від теплих весняних струмочків...

Оскільки цей різновид Зеленого чаю виготовлено з дерев, ви не знайдете розкішнішого чайного листя на всій планеті! Тому приготувати його в чаші — це передостанній метод заварювання для цього чаю. Навіть якщо ви залишите деяку його кількість, щоби пізніше заварити в чайнику, будь ласка, просимо вас, не забудьте покласти декілька листочків до чаші й додати трохи гарячої води. У винагороду ви отримаєте одне з найвищіх задоволень, яке може спізнати чайний поціновувач: спостерігати, як розкішне нефритове листя розпускається на ваших очах, і посьорбувати справжню Природу, що осяває вас. Ви отримаєте від танців зеленого листя в чаші нескінченне задоволення! Звичайно, весь чай чудовий, коли розкривається перед нашими очима, але цей є найдивовижнішим серед усіх можливих. Його свіжі квіткові аромати неймовірні, особливо коли вони доносяться від чаші, що ви тримаєте біля серця!

Якщо схочете, то можете спробувати використати злегка охолоджену воду для його заварювання. Гарний Зелений чай, такий як цей, може витримувати навіть окріп — ми доволі часто розповідали про це на наших сторінках — та цей чай буде чудовим і з прохолодною водою. Ви можете закип’ятити її до «риб’ячих очей» і перед тим, як листя закружляє в танці, дати їй трохи приборкати свій вогонь протягом хвилини чи більше. Цією охолодженою водою ви можете залити перших три чи чотири чаші, а потім поволі збільшити температуру для наступних декількох настоювань. Зверніть увагу, як тепло проходить глибше в листя. У цей час гіркота перетвориться на мінеральні смаки з довгим солодким посмаком чудової джерельної води. Такі чаші словами не переказати!

<p>&nbsp;</p>

<p align="right" style="font-size: 0.9rem;">_За матеріалами квітневого часопису<br /><a title="globalteahut.org" href="http://www.globalteahut.org/" target="blank" rel="noopener">"Всесвітньої Чайної Хатинки"</a>за 2015 рік._</p>