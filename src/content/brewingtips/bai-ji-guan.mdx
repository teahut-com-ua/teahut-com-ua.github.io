---
title: Червень 2015-го
subtitle: "«Білий Когутячий Гребінь» (Bai Ji Guan)"
subsubtitle: Стрімчаковий чай з Вуї, Фудзянь.
author: ""
description: '«Білий Когутячий Гребінь» (Bai Ji Guan), Стрімчаковий чай з Вуї, Фудзянь, весна 2014 року.'
pubDate: 2015-06-14
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";
import Image2 from "/src/assets/articles/tea-of-the-month/2015-06-baijiguan.jpg";


<img src={Image1.src}  class="float-left" alt="Майстер Хван Сянь Ї" />

Цього року для другої щорічної подорожі Всесвітньої Чайної Хатинки ми обрали гори Вуї, де гостювали в родині Хванів. Зараз це вже дванадцяте покоління майстрів, які виготовляють високоякісний Стрімчаковий Чай (_Янча_). У такому повному обсязі виробництва, повністю руками подібний чай більше ніхто у Вуїшані не робить. У наші дні дуже важко знайти Вулони цілковито ручного виготовлення, уже не кажучи про те щоби мати його достатньо для того, щоби пожертвувати багатьом людям з усього світу. Для нас велика честь розділити цей дивовижний чай разом із духом нашої мандрівки зі своєю любою чайною родиною.

У Вуї є чотири знаменитих чаї: Великий Червоний Халат (Da Hong Pao), Залізний Архат (Tie Lou Han), Золота Водяна Черепаха (Shui Jin Gui) та Білий Когутячий Гребінь (Bai Ji Guan). Наш чай місяця — останній і найнезвичайніший серед них. Він унікальний тим, що його листя через мутацію набуло яскраво жовтого відтінку, який відрізняє його від будь-якого иншого чаю на Землі.

<img src={Image2.src}  class="float-right" alt="<Бай Дзі Ґвань>" />

Бай Дзі Ґвань походить із Печери Кажанів (не таємничого лігва) на верхівці Інь Пін, гори Вуї. Згідно легенди він отримав свою назву за часів династії Мін. Можливо, це найунікальніший серед усіх видів _Янча_. Так само як инші чаї, які ми розглядали тут, Бай Дзі Ґвань вирощується шляхом вегетативного розмноження з пізньостиглого насіння. Він здебільшого зустрічається у внутрішніх горах, а у великих кількостях був розповсюджений з 1980-их років. Середні за зростом кущі мають дуже товсте густе гілля. Листочки тьмяні й дрібні із зубцями середнього розміру по краях випинаються своєю поверхнею. Це листячко здається ще ніжнішим за инші різновиди. Бруньки переважно яскравого жовтого кольору з дрібнесенькими ворсинками. Більш стигле листя в променях сонця здається білим і разом із бруньками на вигляд схоже на півнячий гребінь, за що чай і отримав свою назву. Діаметр віночка 3-5 см із сімома пелюстками. Вони теж цілковито розпускаються наприкінці квітня. Яскраві жовті бруньки й листочки разом створюють неповторний Вулон, який часто має аромат лічі. Деякі майстри кажуть, що Бай Дзі Ґвань ще має присмак грибів. Відчуття в порожнині рота повинно бути свіжим і злегка сухуватим.

<p>&nbsp;</p>
### Поради щодо заварювання Бай Дзі Ґваня

Гарний _Янча_, як відомо, непростий у приготуванні. Його виготовляли, щоби заварювати методою ґонфу (якщо маєте таку настанову). Навчання правильному заварюванню _Янча_ є одним зі способів, яким ми вчимо робити чай ґонфу. Ви можете приготувати його в чайнику з бічною ручкою або ж у чаші, якщо маєте їх, проте він розкриється краще, коли ви приготуєте його способом ґонфу. За неправильного заварювання чай стає кислим. А коли ви зробите це належним чином, то будете винагороджені темним, золотаво-бурштиновим нектаром богів зі стійким ароматом і Небесною Ці.

Ґонфу й Вулон зростали разом, яскраво сяючи в компанії одне одного. Це чудова нагода застосувати свої навички з приготування, адже цей чай буде відгукуватися на м’які, вправні дотики людини, що має досвід у заварюванні. Кожна дрібна деталь має значення для такого вишуканого чаю, як цей: від води до тепла, чайного посуду разом із методами приготування, наскільки високо й м’яко ви наливаєте та в якому напрямку… За додаткову уважність і повагу до деталей подібні чутливі чаї, якщо їх добре приготувати, винагороджують розквітом у роті букету з ароматів і смаків, які важко висловити. Тож використайте таку чудову нагоду заварити цей чай із зосередженням, увагою до деталей і розумом, який не затьмарений нічим. Зрештою, ми маємо готувати всі свої чаї в такий спосіб, але чай цього місяця вартий того особливо. Якщо у вас немає набору для ґонфу, то можете покласти листячко до чаші. У такий спосіб вам треба буде взяти всього лише кілька листочків, близько трьох, бо це листя має сильнішу Сутність, ніж те, що ми надсилали вам раніше.

Коли ви дійдете до останніх заливань цього дивовижного чаю, то заварюйте його набагато довше, ніж ви би робили зі звичайними чаями. Зверніть увагу на «скелястий присмак» у цих водянистих заварках. Чай смакує майже так само, як і багата на мінерали вода стрімчакових поверхонь Вуї. Також вам можливо захочеться залишити це спите листя. Ми зберігали його десь близько місяця після заварювання! Спробуйте покласти його в склянку з гарячою водою і залишити накритим на ніч. А зранку, після того як воно добре настоїться, випийте цей чай. Знов накрийте його і дайте йому відпочити протягом дня, повторюючи той процес щоночі стільки, скільки вам буде завгодно. Гадаємо, щоранку на вас чекатиме приємне здивування…

<p>&nbsp;</p>
<p align="right" style="font-size: 0.9rem;">_Матеріали взято з червневого числа часопису<br /><a title="globalteahut.org" href="http://www.globalteahut.org/" target="blank" rel="noopener">"Всесвітньої Чайної Хатинки"</a>за 2015 рік._</p>