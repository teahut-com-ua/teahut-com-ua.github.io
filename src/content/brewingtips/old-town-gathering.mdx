---
title: Січень 2017-го
subtitle: "«Зустріч у старому місті»"
subsubtitle: Класичний розсипний шу пуер 2014 року з Менхаю.
author: ""
description: '«Зустріч у старому місті», класичний розсипний шу пуер 2014 року з Менхаю, Юньнань.'
pubDate: 2017-05-12
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p>Класичні млинці шу пуеру, що стали зразком жанру впродовж 1970-80-х років, виготовлялися на Менхайському заводі із середнім рівнем ферментації, і сировину для них брали з цього ж регіону. Ви досі ще будете чути, як деякі старожили приписують файному шу: “Він має класичний менхайський смак”. “Зустріч у старому місті” робили на иншій мануфактурі, але він є даниною тій добі: органічний маоча з Менхаю майстерно збуртували на середньому рівні та призупинили його ферментацію у відповідний час, який відповідав саме цьому сорту листя.</p>
<p>Досі ще в нашому обговоренні ми не згадували сорти, які посилаються на середній розмір того листя, з якого робили пуер. Ці сорти традиційно мають відношення більше до виробництва Шу, особливо для розсипних шу пуерів на кшталт “Зустрічі в старому місті”. Їх вимірюють від одного до дев’яти, де перший складається з маленьких бруньок, а до восьмого чи дев’ятого сорту в основному входить велике, так зване “літнє листя”, яке залишалося на дереві набагато довше. Наш Чай місяця весь є листям “те цзі (te ji, 特級)” чи “особливої якості” – другого сорту (усередненим для такого розміру, тобто деяке з нього може бути більшим), трохи більшим, ніж найменші, найсолодші бруньки, що иноді позначаються як “ґун тін (gong ting, 宮廷)”. Інколи такий великій вміст бруньок у чайному світі називають “тіпсовим”. У випадку шу пуеру тіпсовий чай додасть завару густоти й солодкості і сповнить чашку глибоким, темним і насиченим настоєм.</p>
<p><img style="margin-bottom: 20px; margin-left: 13px; border: 1px solid #000000; float: right;" src="images/TeaoftheMonth/2017.01-OldTownGathering/2017.01-OldTownGathering4.jpg" alt="2017.01 OldTownGathering4" width="360" height="360" /></p>
<p>“Зустріч у старому місті” збирали навесні 2014-го і буртували декількома місяцями згодом. Він уособлює собою виключення з тих трьох тенденцій, що спричинили зниження якості сучасного виробництва Шу і про які ми розповідали вам вище: він був зроблений з чудової органічної сировини, свідомо виготовлений розсипним шу пуером і буртувався до досить специфічного рівня, який відповідав природі використаного листя/суміші. Зрештою, мати виключення з правил є сутністю виховання Всесвітньої Чайної Хатинки! Такі свідомо виготовлені органічні шу пуери все рідше зустрічаються в наші дні.</p>
<p>Оскільки “Зустріч у старому місті” був тільки частково ферментований до рівня, що відповідав цьому чаю, він також є чудовим кандидатом для витримування. А ще нам подобаються нотки шенів у ньому, особливо в посмаку. Вони допомагають ущільнити енергію чаю, від чого “Зустріч у старому місті” ще сильніше уземлює, ніж ті шу, до яких ви звикли. Пухкі й солодкі бруньки разом із частковою штучною ферментацією/буртуванням у цьому чаї виказують, що він усе ще має шенівську гостроту і зберігає деяку частинку Ці від дерев. Як Майстер Люй часто каже нам:&nbsp;<em>“Виведення гіркоти з чаю – це спроба усунути його мудрість і природу. Ви немов би намагаєтесь позбавити життя страждання. Краще навчіться цінувати її та дозвольте його мудрості сповнити вас”.</em></p>
<p>Він заварюється густим, казково-вершковим настоєм – темним і насиченим, що сповнює вас теплом і м’якою Ці, від чого колький холод зими перетворюється на літню приязність. Незважаючи на міцність, два роки витримки згладили й пом’якшили цей чай, хоча насправді він так само міг би чудово відповідати чаю, що років на десять від нього старший. Це один з наших найулюбленіших типів шу. Хтозна, можливо через п’ятнадцять років він стане не те що “одним з наших найулюбленіших типів” – він буде нашим фаворитом!</p>
<p>&nbsp;</p>
<h2 style="text-align: center;">Поради щодо заварювання</h2>
<p style="padding-left: 2em; text-align: center;"><img style="border: 1px solid #000000;" src="images/TeaoftheMonth/2017.01-OldTownGathering/Brewing_Scheme.jpg" alt="Brewing Scheme" width="180" height="59" /></p>
<p style="padding-left: 2em; text-align: center;"><span style="font-size: 10pt;"><em>Вода: джерельна, назбирана або бутильована</em></span><br /><span style="font-size: 10pt;"><em>Вогонь: деревне вугілля чи інфрачервона плитка</em></span><br /><span style="font-size: 10pt;"><em>Нагрівання: гаряче; риб'ячі очі; прямо перед повним кипінням</em></span><br /><span style="font-size: 10pt;"><em>Метода заварювання: ґунфу чи в чайнику з бічною ручкою</em></span><br /><span style="font-size: 10pt;"><em>Настоювання: перше довге; два коротких (одразу зливати); далі збільшувати час</em></span><br /><span style="font-size: 10pt;"><em>Кількість: 30-40 настоювань</em></span></p>
<p style="padding-left: 2em; text-align: center;"><em><span style="font-size: 12pt;"><strong><span style="font-size: 14pt;">茶</span></strong></span>&nbsp;<span style="font-size: 10pt;">Цього місяця сфокусуйтеся на теплі.</span><br /><span style="font-size: 10pt;">При заварюванні подібних шу пуерів температура допоможе вам отримати максимум з вашого чаю</span></em></p>
<p>&nbsp;</p>
<p>Так само як і з нашим чаєм грудня, задля його глибини й тривалості заварювання, щоби допомогти розкрити весь свій потенціял, тепло буде дуже важливим. Пам’ятаєте ті принципи, які ми обговорювали в нашому другому відео про ґунфу минулого місяця? Ву Де пояснював, що коли температура лишається незмінною від чайника з водою до чашки, і наші рухи є повільними, то ми тоді “вкрадаємо” сутність чаю.</p>
<p><img style="margin-right: 13px; margin-bottom: 20px; border: 1px solid #000000; float: left;" src="images/TeaoftheMonth/2017.01-OldTownGathering/2017.01-OldTownGathering5.jpg" alt="2017.01 OldTownGathering5" width="300" height="300" />Для того щоби отримати від таких чаїв якомога більше, нам потрібен глибокий вогонь у скип’яченій воді. Це приведе нас до більш кремового, маснистого й насиченого шу пуеру. Також буде непогано, якщо заради того ви покладете трохи більше листя, ніж робите це зазвичай (усього лише трішечки, не перебільшуйте). Шу пуер є чудовим, коли він надто темний і густий, особливо в цю пору року. (Саме тому ми поклали до вашої бляшанки з чаєм ще декілька додаткових грамів.)</p>
<p>Зберігати температуру сталою від чайника з водою до чашки нереально. Але наше прагнення до неможливих ідей допомагає нам, адже завдяки йому ми покращуємо все у своєму житті. Спробуйте себе спитати, чи можете ви поміркувати над деякими шляхами підтримування температури під час процесу заварювання.</p>
<p>М’які й плавкі рухи, які шкодять чаю якомога менше – це те, над чим ми можемо працювати десятиріччями. Повправляйтеся дотримуватися кругових жестів у напрямку центру і бути впевненими, що обидві ваші руки вільні, нескуті й перебувають у зручному положенні. Ми хочемо, щоби Ці м’яко стікала від плечей до зап’ястків, без жодних заломів у будь-яких місцях. Погляньте, чи зможете ви відчути будь-які порушення в чайному настої, якщо ваші жести не є плавкими, та який вплив це матиме на заварене в чашці. І тоді практикуйтеся текти м’якіше...</p>
<p>&nbsp;</p>
<p><em><span style="font-size: 10pt;">Також пропонуємо вашій увазі:</span>&nbsp;<a title="Мандри Шу Пуера" href="index.php?option=com_content&amp;view=article&amp;id=109:shou-puerh-journey&amp;catid=10:articles" target="_self"><span style="text-decoration: underline;">"Мандри Шу Пуера"</span></a></em></p>
<p>&nbsp;</p>
<p style="text-align: right;"><em><span style="font-size: 10pt;">Статтю було надруковано в січні<br />2017-го року в журналі&nbsp;</span></em><em><span style="font-size: 10pt;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a>.<br />Перекладено спеціяльно для <em>TeaHut.com.ua</em></span></em></p>