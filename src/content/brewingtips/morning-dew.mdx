---
title: Вересень 2015-го
subtitle: "«Ранкова Роса»"
subsubtitle: Порошковий Зелений чай, Міндзянь, Тайвань, весна 2015-го.
author: ""
description: '«Ранкова Роса», Порошковий Зелений чай, Міндзянь, Тайвань, весна 2015-го.'
pubDate: 2015-09-21
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/2015-09-morning-dew.jpg";


Наш чай місяця «Ранкова Роса» — порошок, виготовлений переважно з листя вулону різновиду «Весна чотирьох сезонів» (si ji chun), що було оброблено як Зелений чай. Його пожертвував пан Сє, якому ми всі і так дуже вдячні. Неможливо висловити ту любов, якою він ділиться з цією всесвітньою спільнотою протягом багатьох років. Разом із нашою повагою до Майстра Лу Юя, піднімімо також чашу цього чудового чаю і за нього! Ми просили пана Сє додати трохи листя «Золотої Лілії» (jing xuan) в те, що перемелювалося, з метою надати йому трохи жовтуватішого кольору та посприяти нашим мріям. У такий спосіб, принаймні, відтінок змеленого порошку нагадуватиме те, що, як казав Майстер Лу, було млинцями чаю найвищого ґатунку.

<img src={Image1.src}  class="float-right" alt="Порошок Ранкової Роси з Міндзяню" />

Згідно «_Ча Дзіну_» («Чайному Канону») млинці прогрівалися над полум’ям, і це, можливо, надавало їм аромату, схожого на чудовий вулон, особливо коли він добре прожарений. Потім чай подрібнювали та клали ще гарячим у паперовий конверт. А після того як він охолоне, руками мололи необхідну для чаювання кількість листя. Ми тільки хочемо перейти одразу до порошку й залишаємо вашій уяві прогрівання невеличкого млинця, який ми тримали бамбуковими щипцями над відкритим полум’ям, розбирання його, поки він м’який і розпарений, і запечатування ще гарячим у пакет…

Ось що вам знадобиться для простого чаювання в традиції династії Тан:

<section style="padding: 0 0 1rem 2rem;">
* Гарне _часі_ («чайна сцена»), що слугує мандалою, яка поєднує це зібрання з Космосом. Це може бути чайний рушник, камінець, щось дерев'яне, квіти чи якась инша декорація. У наших попередніх числах є багато статей про те, як зробити чудове _часі_. У цьому місяці найкращим було би помістити якусь фігурку Лу Юя.
* Добра вода — ключ до чудового чаю.
* Джерело тепла. Це може бути все, що завгодно, від газового пальника до плитки, а найкраще підійшло би вугілля.
* Якась невеличка каструля або, що було б естетично приємніше, казанок із ручками по боках. Якщо маєте японський керамічний або залізний _кама_, то також можете його використати.
* Якусь миску для гарячої води. Вона не для зливання використаної. У цій чайній церемонії для неї відводиться особлива функція.
* Тарілочка із чудовою сіллю. Ми радимо рожеву гімалайську гірську сіль.
* Тарілочка з вашим порошком «Ранкової Роси» й ложечка для закладання його.
* Якась паличка для помішування води. (Довгий, плаский шмат дерева або ж бамбуку чудово послугує.)
* Якийсь черпак із дерева, кераміки чи навіть гарбузика-горлянки.
* Чаші.
* Копія «_Ча Дзіну_».
* Та, звісна річ, декілька добрих Чадзінів (чайних людей), з якими ви все це будете розділяти.
</section>

<p>&nbsp;</p>
### Приготування Танского Чаю з Майстром Лу

Як тільки підготуєте все необхідне, можете розпочинати медитацію, поки закипатиме ваша вода. Обов'язково послухайте, як «вітер співає в соснах». Спробуйте наповнювати казан, каструлю або _кама_ наполовину — це допоможе запобігти розбризкуванню чи переливанню через сильне кипіння. Але якщо ви хочете помітити стадії «кипіння», про які розповідає Лу Юй, то це не означає, що за водою не слід уважно пильнувати. Коли вона досягне бульбашок розміром з риб’яче око, додайте дрібку солі. Можете скуштувати, чи не надто вона солона, набравши черпачок, але назад його вже не треба виливати. Як почуєте, що вода заспівала гучніше й з’явилися «нитки перлів», вичерпайте десь приблизно з чашу до вашої миски/чаші/глечика для гарячої води та залиште її на потім. Коли вона почне бурувати, візьміть вашу паличку для перемішування і починайте енергійно розкручувати нурт. А як вода закрутиться у вирі, додайте ложку-другу вашого чайного порошку в самісінький центр. Якщо ж чай не розчиниться до кінця, то покалатайте його знову своєю паличкою. Почекайте, поки він не почне кипіти й пінитися, бризкатися і клекотіти зеленими хвилями, і саме тоді ви вже можете повернути назад ту воду, яку ви відливали раніше й залишали в мисці. Нарешті розділіть чай із друзями, наповнивши черпачком три або п’ять чаш…

Майстер Лу пише в «_Ча Дзині_», що ми можемо розділити п’ять чаш поміж сімох чоловік або ж три, у іншому випадку. Будьте обережні! Чай має бути дуже гарячим, бо його бажано випити швидко, допоки порошок не почав осідати на дно. Він повинен вийти світлим і прозорим, чистим і яскравим, із чудовою енергією. Ви можете зробити його міцнішим, якщо забажаєте, адже того чайного порошку, що ми вам надіслали, достатньо для декількох зібрань. Та все ж ми сподіваємося, ви скуштуєте його слабкішим, так як і радив Майстер Лу. (А ось <a href="https://www.youtube.com/embed/TBmX7iDLfpA" target="blank" rel="noopener" >процес приготування нашого танського чаю</a>, який ми зафільмували для вас)

<iframe class="align-center" src="https://www.youtube.com/embed/TBmX7iDLfpA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Бажаємо чудово провести час із чаєм місяця і розділити свій досвід з тими, хто близький і дорогий вам! Варити разом із друзями легкий зелений чай у літній день — це приємне дозвілля, таке ж давнє, як і дракони. Достатньо лише краплі туги, закрученої у вирі світло-зелених бурунів, щоби відчути себе віднесеним, немов храмовий дзвін скликає нас до медитації. Помедитувавши деякий час, коли скипить вода, схиліться і погляньте, можливо ви побачите нас усіх там — тих, що варять один і той самий чай по всьому світі. А потім, після того як додасте порошок, помандруйте назад у часі до тих мудреців, що проносилися посеред старих скель, стрімчаків, бамбукових гаїв і лісів Китаю в пошуках таємничих джерел і заповітних місць для алхемічного перетворення цього самого зілля. Тому що той самий Дух, тих самих гір і хмарин співатиме з нашим порошком, як і тоді. Подібні чаювання зцілюють без жодних слів. Ніщо в житті не може бути ліпшим за те, щоби розділити їх!

<p>&nbsp;</p>
<p align="right" style="font-size: 0.9rem;">_За матеріалами вересневого числа<br />часопису <a title="globalteahut.org" href="http://www.globalteahut.org/" target="blank" rel="noopener">"Всесвітньої Чайної Хатинки"</a>за 2015 рік._</p>