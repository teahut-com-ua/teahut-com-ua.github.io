---
title: Березень 2018-го
subtitle: "«Закружений туман»"
subsubtitle: Шен пуер 2004 року з селища Нака, Менсон, округа Сішуанбаньна; висота ~1500 м.
author: ""
description: '«Закружений туман», Шен пуер 2004 року з селища Нака, Менсон, округа Сішуанбаньна; висота ~1500 м.'
pubDate: 2018-03-26
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p><img style="margin-left: 20px; margin-bottom: 12px; border: 1px solid #000000; float: right;" src="images/TeaoftheMonth/2018.03-SwirlingMist/SwirlingMist-1.jpg" alt="SwirlingMist 1" width="480" height="480" /></p>
<p>Коли куштуєш <em>маоча</em> з Менсун, його тонкий аромат залишає незабутні враження. Чайний настій має солодкуватий смак і трохи в'яже, але після ковтання у горлі створюється вже приємніше відчуття, що розсіюється після ковтка і перетворюється на солодкий посмак із довготривалим ароматом. Китайці мають один давній віслів: «Кожна місцевість породжує свій тип людей, притаманний тільки їй». Ось і дика елегантність цієї землі витончених, закружених туманів і величних, розкішних гірських пасм так само проявлюється в запропонованих Менсуном чашках чаю з їхнім нескіченно довгим ароматом.</p>
<p>«Закружений туман» – млинець 2004-го року з селища Нака, що в Менсуні. Нам хотілося запропонувати вам найкраще з того, що може надати той край. Це ж, зрештою, «Всесвітня чайна хатинка»! Ми вирішили поділитися чаєм зі старих дерев Менсуну, з усіма тими якостями, що надають неповторності пуерам з цього реґіону. Наш «Чай місяця» з приватного замовлення, спресоване нашим близьким другом, котрий сам їздив до Нака і робив ці млинці з листя старих дерев, які зростають у сусідніх лісах. Більшість з того, що надає неповторності букету та енергії чаю з Менсун, походить з навколишнього середовища, як про те стверджує стара китайська приказка. Так стається тільки тоді, коли чайні дерева лишаються незіпсованими, зростаючими в природніх умовах, без значних втручань і використання аґрохемікатів, як у нашому випадку – справжній образ того, що робить цю місцевість унікальною. Як завжди повторює Ву Де: «Листя – це прояв узаємин дерев із їхнім навколишнім середовищем». «Закружений туман» – один з найкращих шен пуерів, які ми коли-небудь надсилали вам.</p>
<p><img style="margin-right: 20px; margin-bottom: 12px; border: 1px solid #000000; float: left;" src="images/TeaoftheMonth/2018.03-SwirlingMist/SwirlingMist-4.jpg" alt="SwirlingMist 4" width="270" height="270" />Окрім нашої впевненості в чистоті і походженні цього чаю від старих дерев, нам подобається ще і той спосіб, у який він старішає. Всього лише за десять років цей чай став солодким, насиченим, густим і має неймовірну кількість заварювань. Ми вважаємо, що його вже чудово пити, хоча в нього і закладений неймовірний потенціял для подальшої витримки. «Закружений туман» зберігали в гарних умовах. Він тільки розпочав свій перший перехід з розряду молодих до витриманих чаїв. Він смакує солодким, пряним фруктовим пуншем із затяжним посмаком, який м'яко вкриває порожнину рота й горло. В ньому ще досі присутня деяка терпчинка, але то як раз добре, бо свідчить, що цей чай має значний потенціял для тривалого зберігання.</p>
<p><img style="margin-left: 20px; margin-bottom: 12px; border: 1px solid #000000; float: right;" src="images/TeaoftheMonth/2018.03-SwirlingMist/SwirlingMist-3.jpg" alt="SwirlingMist 3" width="270" height="270" />Це чудовий чай для того, щоби відчути на смак усі ті стадії, які пуери проходять під час свого зістарювання. Ми помітили, що для них це відбувається десь кожні п'ять-сім років, у залежності від зберігання. Наш чай вже перейшов від зеленої стадії через ту, коли чайне листя стає коричневим, в'яжучим і пряним, до третьої, де його пряність і терпкість починають м'якшати, оскільки він занурюється у витримані смаки китайських трав, сливи і женьшеню. Із кожним роком у цього чаю все більше зростає Інь. За своєю дією він чудово заземлює і зцентровує. Ми радимо насолоджуватися цим пуером десь пізнього ранку, опісля чудового сніданку і перед тим, як розпочнеться ваш день; або ж, можливо, у вільний пообідній час. І, звичайно, жоден вишуканий чай не буде таким гарним, якщо його не розділити з иншими Чацзинами, котрі добре знають і люблять його!</p>
<p>&nbsp;</p>
<p><img style="margin-right: 30px; float: left;" src="images/TeaoftheMonth/2018.03-SwirlingMist/stacks-image-4b4e721-100x38.jpg" alt="stacks image 4b4e721 100x38" /></p>
<h3>Поради щодо заварювання</h3>
<p><strong>Вода:</strong> <em>джерельна або найкраща бутильована<br /></em><strong>Вогонь:</strong> <em>вугілля, інфрачервона плитка чи газ<br /></em><strong>Нагрівати:</strong> <em>якомога гаряче, риб'ячі очі, ~98°С<br /></em><strong>Метода заварювання:</strong> <em>ґунфу чи в чайнику з бічною ручкою (дають різні настої)<br /></em><strong>Настоювання:</strong> <em>довге, миттєве, миттєве, потім поступово збільшувати (<em>може вийти й лише одне миттєве проливання</em>)<br /></em><strong>Кількість:</strong>&nbsp;<em>десь&nbsp;20 настоювань<br /></em><strong>茶</strong>&nbsp;<em>Це ні з чим незрівняний чай, і ми б радили заварювати його способом ґунфу (звісно, за можливості). Він розкриє найкращі риси цього магічного чаю і &nbsp;забезпечить значно більшу кількість настоювань.</em></p>
<p>Чай цього місяця можна дійсно заварювати в будь-який спосіб: як "листя в чаші", так і в чайнику з бічною ручкою чи ґунфу. Проте ми віддаємо перевагу останнім двом. Якщо вам цікаво дізнатися більше про сам чай і відчути деякі тонкощі пуерів з Менсун, ми би радили вам заварювання ґунфу. Але якщо вам хочеться створити більш медитативний, церемоніяльний простір, то тоді чайник із бічною ручкою підійде якнайкраще, що також сприятиме глибшому серцевому зв'язку із "Закруженим туманом" і реґіоном Менсун. Можливо цього місяця в якості порад щодо заварювання ми зможемо розглянути найважливіші відмінності між чаєм з чаш і чаєм ґунфу.</p>
<p>Сутність чаю з чаш полягає в медитативному спокої та церемоніяльному просторі. Тут ідеться про створення священного простору, який допомагає нам заспокоїтись і віднайти своє справжнє Я. Ми виказуємо пошану чаю тим, що розкриваємо йому свої серця. Коли ми тримаємо чашу з чаєм, то згадуємо про те, що маємо знаходити час кожного дня, щоби поєднатися із собою, з Природою і один з одним. У "чаю з чаш" немає якихось параметрів заварювання; тут не ведеться мова про якість. Ми намагаємося відпустити розум, який постійно оцінює і прагне підійти до чаю або чайного посуду зі своїми "перевагами і висновками" на кшталт "занадто гіркий" чи "дуже гарячий". Чому б нам просто не розслабитися в спокійному прийнятті того, яким би цей чай не був, і дозволити йому все переказати самому... Чай з чаш використовує більші групи м'язів, адже весь процес наливання, фільтрування і пиття відбувається зсередини; він повністю задіює наші руки. Це також спонукає нас усунутися, полишити всі деталі й розслабитися в переживанні того.</p>
<p>Сутність чаю ґунфу полягає в чутливості й майстерності. Ми використовуємо цю методу, щоби розкрити найкращі якості будь-якого чаю. В цьому способі заварювання ми вшановуємо Чай, використовуючи всю свою наполегливість і майстерність, яку ми вдосконалювали з роками, щоби допомогти чаю реалізувати те, що в нього закладено від Природи – засяяти в ароматі, смаку та енергії. Чай ґунфу – це увага, зосередження на деталях і концентрація. Тут ідеться про практику, про відшліфовування наших навичок у всьому: від кількості чайного листя і до укладання його в чайнику, від наливання води і до піднімання гарячих чашок. Чай ґунфу використовує тонкі групи м'язів на кшталт суглобів та пучок пальців, і це допомагає нам бути уважнішими та зосередженими на деталях. Ми рухаємося від грубого до тонкого, зосереджуємося на всіх тонкощах чайного зібрання, щоби стати більш присутніми. Заварювання ґунфу навчає нас оцінювати чайне листя та посуд, чим покращує нашу здатність отримувати з першоджерел чудовий чай, чайне начиння і методи його приготування, за допомогою яких ми вдосконалюємо з роками свої навички (і самих себе).</p>
<p>Ці два способи заварювання найкраще працюють у поєднанні, коли ми знаємо, в який саме момент нам слід удатися до відточення й відпрацювання, використовуючи своє вміння виконувати чай, а коли необхідно розслабитися, звільнитися і відкритися до заспокійливішого підходу. Є деякі мудрість і майстернісь, які необхідні нам для визначення, коли обирати "чай з чаш", а коли спосіб ґунфу. Розуміння чаю, події і гостей допоможе нам вирішувати, яку з цих метод використовувати. З часом ми набуваємо значнішої вдячності за той чудовий шлях, у який ці методи узгоджуються в житті Чазцина, сприяючи чайній мудрості.</p>
<p>&nbsp;</p>
<p style="text-align: right;"><em><span style="font-size: 10pt;">Статтю було надруковано в березні<br />в журналі&nbsp;</span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;за 2018-й рік<br />Перекладено спеціяльно для <em>TeaHut.com.ua</em></span></em></p>