---
title: Липень 2015-го
subtitle: "«Гірський вітер»"
subsubtitle: Шен Пуер (маоча), Ліньцан, Юньнань, весна 2015-го.
author: ""
description: '«Гірський вітер», Шен Пуер (маоча), Ліньцан, Юньнань, весна 2015-го.'
pubDate: 2015-07-20
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/2015-07-mountain-wind-sheng-puerh.jpg";


Цей чай родом із селища Да Ху Сай, що в окрузі Ліньцан. Листя зібрано зі 100-200-річних дерев, тобто з тих, які ми відносимо до наймолодшої категорії “старих пуерних дерев”. Вони зростають без жодних хемічних добрив у природніх умовах лісових садів із зовсім незначним втручанням людини. Саме тому чай цей, сповнений здорових вібрацій, є справжнім представником “живих чаїв”.

<img src={Image1.src}  class="float-right" alt="Гірський вітер, Шен пуер (маоча) з Ліньцану" />

Серед трьох основних чайних районів Юньнані округа Ліньцан найпівнічніша. Вона також є Батьківщиною для всього чаю. У тамтешніх лісах, які найглибше укорінені в Ча Дао, зростають найдавніші дерева. З приводу походження науковці все ще сперечаються, але подорож трьома основними чайними регіонами Юньнані переконала нас, що округу Ліньцан можна називати Домом для всього чаю. Особливо ми відчували це на “П’яти Горах”. І хоч наше розуміння більше ґрунтується на відчутті, зв’язку й близькості з Чаєм ї Його Духом, ніж на якихось логічних доказах, ви можете повірити нам або просто облишити це...

П’ять гір, з яких пішов увесь чай, є:

<section style="padding: 0 0 1rem 2rem;">
    1. Мін Фен (Ming Feng (鳴風))
    2. Ман Фей (Mang Fei (忙肺))
    3. Мей Дзі Цін (Mei Zi Qing (梅子菁))
    4. Ву Дзя Джай (Wu Jia Zhai (武家寨))
    5. Да Сюе Шань (Da Xue Shan (大雪山)).
</section>

У Ліньцані є багато инших регіонів, у яких вирощують чай, наприклад, досить відомий зараз Бін Дао. І хоча чай з цього району освятив ринок тільки в наші часи, місцеві жителі п'ють його вже протягом тисячоліття. Чай тут сильний і глибокий. Разом із ним переливаються сонце і місяць, гори й повітря.

Чай із селища Да Ху Сай має сильну Інь. Настій у нього насичений, із терпкістю і гіркотою, та це швидко трасформується і лишає в роті солодкий посмак. Подібний смаковий профіль часто вважають ідеальним для молодих пуерів: як для пиття зараз, так і для подальшої витримки. Його енергія Інь є настільки жвавою і цілісною, наче вона знаходиться на межі свого переходу в Ян, що дуже нагадує жінку на останній стадії вагітності або дощову хмару, яка от-от проллється, чи найтемніший час перед світанком. Вона настільки підносить і охолоджує, і в той же час є настільки максимальною Інь, що, гадаємо, назва “_Гірський вітер_” для чаю цього місяця буде ідеальною. Сподіваємось, ви всі знайдете досконалий літній ретрит для насолодження цим дивовижним весняним чаєм і розділите Дух прадавніх лісів Юньнані з тими, хто вам близький.

<p>&nbsp;</p>

### Поради щодо заварювання “Гірського вітру”

“Гірський вітер” є квінтесенцією всіх чаїв, які можна заварювати в чаші, тож ми навіть і не збираємося радити вам готувати його в якийсь инший спосіб. І все ж, якщо ви побажаєте заварити його способом ґонфу або в чайнику з бічною ручкою, будь ласка, зробіть собі послугу й покладіть декілька листочків до чаші. Літо – чудовий час для чаювання на природі, і такий чай, що добре охолоджує, винагородить вашу компанію надзвичайним досвідом.

Цей чай буде легше піддаватися впливу води, яку ви оберете, адже він світліше, зеленіше й сповнений Інь. Через це у вас може виникнути бажання залишити трохи тої особливої джерельної води, яку ви маєте, саме на чаювання з Гірським вітром. Ви дізнаєтесь багато про воду для чаю, коли перечитаєте цей номер журналу, і більшість із того знання допоможе вам поєднати найкращий її зразок із нашим чаєм місяця. Якщо маєте таку можливість, сходіть до місцевого джерела й наберіть трохи води для себе. Та додана енергія, якої ви докладете до належного приготування цього чаю, нагородить вас заварюванням, що здатне трансформувати. Чай цього місяця є справді цілющим, і буде дуже важливим, якщо ви почнете розуміти й оцінювати Чай у такий спосіб. Подібний погляд може поширитись і на ту їжу, яку ви їсте, і на воду, що ви п’єте. Якщо вам сподобається цей чай і якщо ви прочитаєте все про воду, як про один з елементів в алхемії чаю, спробуйте більше шанувати її, як основну частину вашого тіла й тіл тих, кого ви любите. У такий спосіб ми стаємо більш вдячними за воду й за чай, які маємо, і навчаємось святкувати прості радощі бути живим у цьому світі.

Не забудьте оточити чай цього місяця трохи більшою пошаною, адже він довго подорожував у таку далечінь від Джерела всіх чаїв, щоби бути з вами. Чаша свіжого _маоча_ в літній пообідній час є одним із найвищих задоволень, що може отримати чайний поціновувач, особливо коли той чай із давніх дерев. Це дивовижне листя несе велику енергію старих гірських лісів – енергію, що піднімається з-під вас немов вітри, що спускаються з Гімалаїв. Спостерігаючи, як це дивовижне соковите листя розкривається у свіжій воді, яку ви самі набирали, відчуваючи граціозну жіночу Ці, що резонуючи виходить з-під ваших рук прохолодною лавиною, ви можете опинитися в якомусь иншому місці...

<p>&nbsp;</p>
<p align="right" style="font-size: 0.9rem;">_За матеріалами з липневого числа часопису<br /><a title="globalteahut.org" href="http://www.globalteahut.org/" target="blank" rel="noopener">"Всесвітньої Чайної Хатинки"</a>за 2015 рік._</p>