---
title: Лютий 2016-го
subtitle: "«Дзенська Суміш»"
subsubtitle: Пуерний мікс П'яти Елементів.
author: ""
description: "«Дзенська Суміш», Пуерний мікс П'яти Елементів."
pubDate: 2016-02-12
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/2016-02-five-element-blend1.jpg";
import Image2 from "/src/assets/articles/tea-of-the-month/2016-02-five-element-blend2.jpg";
import Image3 from "/src/assets/articles/tea-of-the-month/2016-02-five-element-blend3.jpg";


<p style="font-size: 1rem" align="end">_Заходи, які ми проводимо по всьому світі, уже багато хто з вас відвідав, і з великою імовірністю ви куштували деякі з цих дивовижних "чаїв П’яти Елементів", що так часто змішує Ву Де. Зазвичай його глибокі суміші, які чудово розслаблюють, створюють найнезвичайніші сесії, на яких ми тільки були. І представляти нову для тих з вас, хто зустрічається з цими чаями вперше, є нашою найбільшою радістю! Невдовзі ви зрозумієте, чому для "Всесвітньої Чайної Хатинки" цей місяць справді дуже особливий._</p>

<img class="float-left" src={Image1.src} alt="Дзенська суміш" />

Віддавна китайські мудреці розділяють матеріяльний світ на П’ять Елементів, які мають називу “_Вусін_ (Wushing, 五行)”: Дерево, Земля, Вода, Вогонь і Метал. Ці першоелементи впливають на всі аспекти китайської культури, філософії та духовности: від Даосизму до Буддизму, Феншую, традиційної китайської медицини і навіть Чаю. Лу Юй власноруч надписував на всьому своєму чайному начинні символи, які уособлювали _Вусін_, і говорив про шляхи, якими вони вільно поєднуються в заварюванні чаю. Досить важко змішати чай П’яти Елементів таким чином, щоб його можна було потім розсилати по Всесвітній Чайній Хатинці. Здатність кожного з п’яти поглинати енергію та аромати инших чотирьох — це шлях, у який вони поєднуються і течуть. Саме тому важливо добрати правильні чаї в необхідній пропорції, а потім ще й поєднати в належному порядку задля налаштування їх усіх на “правильну частоту”. Швидкість такого поглинання, як і те, у якому обсязі це відбувається, для різних чаїв не однакові. Це нагадує діяфрагму об’єктива камери, яка пропускає більше чи менше світла. Чим довше вони будуть разом, тим більше вони зливатимуться. Тому чай П’яти Елементів краще змішувати безпосередньо перед самим чаюванням і одразу пити. Ми же хочемо, щоби елементи пов’язувалися один з одним, але загалом зберігали свої індивідуальні особливості, чи не так? Бо инакше це буде не чай П’яти Елементів — це буде один єдиний Елемент! Саме через те, що ми не знали, як змішувати їх у такий спосіб, який би дозволяв їм витримувати далеку подорож, ми ніколи не розсилали раніше подібні чаї. Досить важко робити це за декілька тижнів до чаювання, щоби п’ять чаїв не зливалися в один, і кожен елемент залишався виразним. Ву Де каже, що на його думку він потребує ще декілька років більш-менш постійної практики, щоби мати можливість робити те, що він створив у цьому місяці.

<section style="padding: 0 0 1rem 2rem;">
* Нашою Водою і базовим чаєм, що буде приймати й зберігати енергії решти чотирьох, став весняний Шу Пуер 2014-го року, який ми звемо “Вологість Дощу” (на честь Великого Майстра). Це особливий сорт “_Те Дзі_ (Te Ji)”, трішечки більший за той, що складається виключно з бруньок, і який називають “_Ґонтін_”.
* І хоч будь-який чай може слугувати Деревом, нам потрібен саме той, що безперечно ним є. Тож кращого вибору за “Посічене Дерево” для нас не могло і бути. Це Шу Пуер 7572 кінця 90-х років.
* Вогнем для цієї суміші мав стати найвогняніший чай серед тих, що ми знаємо — “Жарина”. Багато хто з вас вже куштували цей дивовижний пуер, який складається з шена й шу 80-х років.
<img class="float-right" src={Image2.src} alt="Дзенська суміш" />
* Землею цієї суміші — тою силою, що буде нас заземлювати — є чарівна “Ґреґова Сироватка Галактивізації”. Із цим шу пуером початку 90-х років багато хто з вас уже знайомий. Нашу улюблену “робочу конячку” ми назвали так колись на честь нашого близького друга Ґреґа Вендта.
* І насамкінець, душею, Металом цієї суміші буде шу пуер початку 80-х, який ми звемо “_Біндбоул_ (Bindbole)”, так само як і найдавніший ліс центральних графств Англії.
</section>

<figure>
    <iframe class="align-center" src="https://www.youtube.com/embed/nf87-mp2R8s?si=8w7ogbDlcjaiBm6S" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
    <figcaption style="font-size: 0.9rem; text-align: center;">
            _Відеорозповідь про Чай місяця від Ву Де (англійською)_
    </figcaption>
</figure>

<p>&nbsp;</p>

### Поради щодо заварювання

Як Ви могли здогадатися, найважливішою нашою порадою щодо заварювання цього Чаю місяця буде випити його якомога швидше. Зазвичай ми пропонуємо дати чаям від "Усесвітньої Чайної Хатинки" відлежатися з тиждень чи два. Від таких довгих перельотів їхня енергія отримує струс так само, як постраждала би від них і ваша. І, подібно до будь-якої людини, вони потребують деякого часу, щоби оговтатися від зміни часових поясів. Але ж ми хочемо пити цей чай, коли кожен із п’яти ще достатньо виразний, тому, можливо, буде кращим дати йому полежати день чи два й потім влаштувати чайну зустріч.

Цей чай місяця можна пити як ґонфу, так і з чаші. Ми радимо виділити принаймні годину або дві, щоби цілком насолодитися ним. Чаї П’яти Елементів сильні й глибокі та можуть допомогти вам звільнитися від фізичних чи емоційних травм. Така чайна сесія може бути найглибшою і принести найдовший спокій, у якому ви коли-небудь перебували, тому тут аж ніяк не треба квапитися.

У практичному плані, переконайтеся, що вода, яку ви використовуєте для цього Чаю місяця, є дуже гарячою. Вам потрібен сильний, войовничий вогонь на те, щоби викласти п’ять елементів і поєднати їх усі докупи. Якщо маєте таку можливість, використовуйте деревне вугілля. Та навіть у иншому випадку переконайтеся, що вода дуже близька до кипіння, і з носика безперервно й упевнено парує. Намагайтеся хутко заливати до чайника товстою і сильною цівкою, щоби наповнювати його якомога швидше, а потім одразу ж закривайте кришечкою. Якщо готуєте цей чай за методою ґонфу, то прогрівайте чайничок, поливаючи його і до, і після.

<img class="float-left" src={Image3.src} alt="Дзенська суміш" />

Подібні старі чаї всевибачливі, тобто ви можете покласти їх замало або ж надто багато, настоювати недостатньо чи навпаки перетримувати, і вони все одно будуть чудові. Проте ми би радили покласти до чайника значно більше, ніж ви робите це зазвичай. Ідеально було б використати всю бляшанку за одне чаювання. Це має бути легко за заварювання в чашах. Якщо ж вирішили зробити це способом ґонфу, то можливо вам знадобиться більший чайник на таку кількість. Чай П’яти Елементів має бути міцним і чорним, зі стусаном!

<figure>
    <iframe class="align-center" src="https://www.youtube.com/embed/QnX9RIpY_MY?si=mfoLM_Oi-zS51AJY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
    <figcaption style="font-size: 0.9rem; text-align: center;">
            _А ось відеоролик-поради за цей місяць про п'ять базових принципів у заварюванні від Ву Де (англійською)_
    </figcaption>
</figure>

<p>&nbsp;</p>

<p align="right" style="font-size: 0.9rem;">_Матеріял було надруковано в лютневому числі<br />часопису <a title="globalteahut.org" href="http://www.globalteahut.org/" target="blank" rel="noopener">"Всесвітньої Чайної Хатинки"</a>за 2016 рік._</p>