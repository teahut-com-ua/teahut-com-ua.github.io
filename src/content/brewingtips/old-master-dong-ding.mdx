---
title: Січень 2016-го
subtitle: "«Дон Дін старого Майстра»"
subsubtitle: Традиційний тайванський вулон 2015-го, повіт Луґу, що в окрузі Наньтов.
author: ""
description: '«Дон Дін старого Майстра», традиційний тайванський вулон 2015-го, повіт Луґу, округа Наньтов.'
pubDate: 2016-01-25
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/2016-01-old-master-dong-ding/dong-ding1.jpg";
import Image2 from "/src/assets/articles/tea-of-the-month/2016-01-old-master-dong-ding/dong-ding2.jpg";


<img class="float-left" src={Image1.src} alt="Дон Дін старого Майстра" />

Цього місяця наш особливий вулон є унікальним для сучасного чайного виробництва. Сама назва групи завжди означала напівокислені чаї, хоча діяпазон цього окислення у давнину був значно вужчим. За останні декілька десятиліть чайне виробництво переключилося на технологію легших, зеленіших Вулонів із сильнішим ароматом, тоді як традиційно вони виготовлялися більш окисленими та вижарювалися довше. Багато їхніх поціновувачів із часом схиляються до витриманих і/або сильніше окислених чаїв. Так, безперечно, будь-який конкретний зелений вулон може бути кращим за якийсь простий традиційний його варіянт, та зазвичай вулонський чай багатіше, глибше й надає значно більше задоволення, якщо його окислити й вижарити сильніше. Наш чай місяця є Дон Діном, обробленим на Тайваню старим фармером за давніми технолоґіями, який спочатку виготовляв його для себе після виходу на пенсію. Більше про нього прочитати [_ви зможете тут..._](/our-teas/old-master-dong-ding/)

Це один із наших найулюбленіших чаїв. Задоволення від його глибини й аромату ще довго надихатиме вас, а його Ці піднімається в голову й підносить, затягуючи в танок із небесними драконами. Він смакує горіхами, сливами, фініками й часто китайськими ліками (гарної якости). Нам особливо подобається пити такий чай прохолодним днем у теплому приміщенні, коли є багато вільного часу й не треба нічого робити. Хіба може бути щось приємніше пообіді, коли відсутні будь-які плани, і можна послухати, як закипає вода в чайнику, а потім розпити з друзями чайничок чудового вулону?!

<p>&nbsp;</p>

### Поради щодо заварювання

Ми радимо готувати цей чай за методою ґонфу й лишатися в присутності з ним протягом багатьох заварювань. Зверніть увагу на те, як змінюються його аромат, смак і Ці, поки міцно скручене листя розкривається і заповнює собою весь чайник. Відчуйте, як “обсмаженість”, тепло та сила перших настоювань переходять у мінеральні нотки й м’якіші почуття в пізніших. І послухайте, що саме листочки хочуть розповісти вам у своєму оповіданні.

Вулон і Ґонфу Ча зростали разом. Вони створені одне для одного. Для того щоби Вулон цілковито розкрився, вам знадобиться набір ґонфу. Це не означає, що ви не зможете насолодитися цим чаєм без нього — він необхідний у заварюванні ґонфу саме задля того, щоби вивільнити весь потенціял вашого Дон Діну старого Майстра.

<img class="float-right" src={Image2.src} alt="Гірський дощ" />

Ґонфу Ча — це вміння і вправність, а також глибока внутрішня/духовна майстерність разом із дивовижними навичками з мистецтва майстерного приготування — користуванні чайником для води, чайником для заварювання та чашками тощо. Удосконалювати їх ви можете все своє життя. Саме тому й не існує жодної формули чи простого покрокового порадника з приготування чаю ґонфу. У практичному плані вам треба зосередитись на вогні. Температура та м’які рухи є ключем до майстерности Ґонфу Ча, і всі инші аспекти заварювання будуть так чи инакше стосуватися температури як важливого фактора.

Коли ми добре готуємо чай ґонфу, ми немов би “крадемо” сутність самого чаю, як часто повторює Майстер Лінь. Якщо температура не змінюватиметься, і наші рухи будуть плавкими, м’якими та витонченими, то тоді ми турбуватимемо чай якомога менше, і його сутність буде повільно розкриватися впродовж сесії. Від цього чай заварюватиметься довше, і загальний досвід теж буде кращим, адже зміна однієї чашки иншою стане гладкішою і сам перехід плавкішим. Звісна річ, задля цього вам доведеться багато вправлятися...

<figure>
    <iframe class="align-center" src="https://www.youtube.com/embed/aWM0JOU1evA?si=O-M6Vf09XatWT6S0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
    <figcaption style="font-size: 0.9rem; text-align: center;">
            _Коротенький відеоролик — поради від Ву Де (англійською)_
    </figcaption>
</figure>

<p>&nbsp;</p>

<p align="right" style="font-size: 0.9rem;">_Стаття вийшла в січневому числі_<br />_часопису_<a title="globalteahut.org" href="http://www.globalteahut.org/" target="blank" rel="noopener"> _"Всесвітньої Чайної Хатинки"_ </a>за 2016 рік</p>