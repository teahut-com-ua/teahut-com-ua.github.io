---
title: Червень 2018-го
subtitle: "«Енергія»"
subsubtitle: весняний Дяньхон 2017-го з реґіону Їву, Юньнань, Китай
author: ""
description: '«Енергія», весняний Дяньхон 2017-го з реґіону Їву, Юньнань, Китай.'
pubDate: 2018-06-18
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p><img style="margin-bottom: 13px; margin-top: 10px; border: 1px solid #000000; margin-left: 20px; float: right;" src="images/TeaoftheMonth/2018.06-EnergyDianHong/Energy1.jpg" alt="Energy1" />Їву (YiWu) – Королева пуерів. Всі найвідоміші чаї попередніх епох походять з цього реґіону. І репутація їх – це зовсім не якийсь там піар хід. Чай з Їву сильний і сповнений енергії, солодкий і гладкий. Він підходить як для подальшої витримки, так його і чудово пити зараз. І цей Дянь Хун також не є виключенням. Він зібраний з вікових дерев з дивовижного чайного саду. Такі старіші дерева дають ніжні, гладенькі й стійкі заварки з густим настоєм і традиційними медовими нотами в посмаку гарних чаїв з Їву. Щоби зберегти силу й сутність цього магічного чаю, він був окислений не так сильно. Це один з найгладкіших і найяскравіших Дянь Хунів, які ми коли-небудь куштували.</p>
<p>Цей вишуканий чай весни 2017-го року. Він походить з району Маньса, що в Їву, який знаходиться на сході від повіту Менла самого містечка Їву. Ця місцевість межує з Лаосом і є однією з шести Славетних Чайних гір. До ділянки вирощування чаю входять Маньса, Маньхей, Маньнай і Маньла. Чайна гора Маньса має гірський мусонний субтропічний клімат і дуже виразну топографію з висотами 820-2000 метрів над рівнем моря. Рівень річних опадів становить 1000-1800 мм. Наша ферма розташована на висоті 1200 метрів. Тут приблизно 1600-2000 сонячних годин на рік і середня вологість повітря 80%, тому погода тепла і вогка весь рік, і морозів майже не буває.</p>
<p><img style="margin-top: 10px; margin-right: 20px; margin-bottom: 13px; border: 1px solid #000000; float: left;" src="images/TeaoftheMonth/2018.06-EnergyDianHong/Energy2.jpg" alt="Energy2" />Як для Червоних, цей чай має слабший рівень окислення, що значно нижчий і за більшість Дянь Хунів також. Ву Де часто повторює, що це загальна проблема для всіх Червоних чаїв: із сильнішим окисленням вони стають солодшими й смачнішими, але через таке важке підв’ялювання й інтенсивне скручування втрачають значну частину природніх вібрацій і "Енергії (<em>Ці</em>)" чаю. Це не настільки суттєво для більшості Червоних, та коли чай виготовляється з листя чудових старих дерев, усе ж хотілося, щоби він бринів глибшою, тривалішою енергією, і більше відчувався в Серці й тілі, ніж у роті, навіть якщо в ньому й було би трохи менше солодкості, й він би залишався терпкуватим. Наш "Чай місяця", як для Дянь Хунів, є дуже "пуерним", тобто він має нижчий рівень окислення за звичайний для них. Через це він також чудово старішатиме, якщо в когось із вас раптом залишиться декілька його млинців. І хоч навколо повно солодших Дянь Хунів, та навряд чи ви знайдете серед них таку ж глибоку і міцну "Енергію".</p>
<p>Для нас він неймовірно медитативний – ніжний, м’який і елегантно жіночний. У нього значно тонший спосіб заземлення й центрування. Як правило, це властиво старим деревам з Їву з їх м’якішим і солодкуватішим настоєм. І як ми вже зазначили вище, чаї з реґіону Їву відомі саме за свій густий, легкий смак із медовими нотками. Все це стосується і цього дивовижного Дянь Хуна. Особливо він нам подобається вранці на світанку – він немов пробуджує нас разом із Світом. "Енергія" – потужний чай, сповнений м’якої беззвучності тихої ранкової зорі десь глибоко в лісі, прямо перед тим, як мають прокинутися пташки. Цей "Чай місяця" може змінити ваш день!</p>
<p>&nbsp;</p>
<h3><img style="margin-right: 20px; margin-top: 10px; margin-bottom: 12px; float: left;" src="images/TeaoftheMonth/2018.06-EnergyDianHong/Energy4.jpg" alt="Energy4" />Поради щодо заварювання</h3>
<p><strong>Вода:</strong> <em>джерельна або бутильована високої якості<br /></em><strong>Вогонь:</strong> <em>вугілля, інфрачервона плитка чи газ<br /></em><strong>Нагрівати:</strong>&nbsp;<em>крабові очка, 90-95°С<br /></em><strong>Метода заварювання:</strong>&nbsp;<em>листя в чаші чи чайник з бічною ручкою&nbsp;(остання буде кращою)<br /></em><strong>Настоювання:</strong> <em><em>миттєве, миттєве, потім довше (якщо в чайнику з бічною ручкою); д</em>екілька листочків у чаші, якщо заварюватимете в такий спосіб.<br /></em><strong>Кількість:</strong>&nbsp;<em>десять-п'ятнадцять настоювань/наливань<br /></em><strong>茶</strong>&nbsp;<em>Вам може і не знадобиться так багато чайного листя, як ви зазвичай берете для приготування Дянь Хунів. Якщо чайник переважно відкритий, і всередині нього предостатньо місця, то можливо ви захочете знімати кришечку в проміжках між заварюваннями.</em><i><br /></i></p>
<p><img style="margin-left: 20px; margin-bottom: 13px; margin-top: 10px; border: 1px solid #000000; float: right;" src="images/TeaoftheMonth/2018.06-EnergyDianHong/Energy3.jpg" alt="Energy3" />Чай цього місяця пречудово підходить для чаю з чаш. Він сповнений глибокої Ці, за що ми, власне, його так і назвали. Під час пиття чаю з чаш ми можемо розслабитися значно глибше із важливою чутливістю. Тож пропонуємо вам заварювати цей "Чай місяця" як листя в чаші або ж у чайнику з бічною ручкою. А так як він надзвичайний, то радимо вам підійти до вашої води якомога уважніше.</p>
<p>Найголовніше у воді – це її джерело, зберігання й приготування. На кожну чашку чи чашу з чаєм більше чинить вплив вода, ніж чай. Кажуть, що середній чай, заварений на гарній воді, стає чудовим, тоді як найкращий чай на слабенькій воді перетворюється на посередній. Жодних сумнівів, власноруч набрана джерельна вода дасть вам найкращий настій. Якщо ж ви використовуєте бутильовану воду, то не полінуйтеся протестувати багато її зразків і обрати з них якомога кращу.</p>
<p>З приводу зберігання, то вода тут дуже нагадує чай: краще її зберігати в гарному резервуарі, зробленому з чудового матеріялу, десь у прохолодному, сухому і темному місці. Чим програє бутильована вода, так це тим, що вона продається в пластику, який має нестабільну молекулярну структуру, а також є прозорим. Скло було би кращим за пластик. Найліпше, коли ми зберігаємо наш чай у керамічному чи кам’яному глеці, зробленому з гарного матеріялу. Якщо ви не впевнені, має глина в своєму складі свинець чи ні, або ж вам невідомо, як саме вона впливатиме на воду, то обирайте полив’яну кераміку.</p>
<p>У приготуванні води радимо вам навчитися використовувати свої відчуття. В ідеалі задля збереження структури вода має набувати необхідної температури якомога швидше. Також, коли вона досягає повного кипіння й клекоче, то водневі зв’язки починають руйнуватися, і її енергетична будова розпадається. Підбирання правильної температури для кожного чаю (індивідуально, а не спираючись цілковито на групу, що вводить у оману) є першорядним у тому, щоби ваші чаї розкривалися якнайповніше. Спробуйте досягати цього за допомогою спостереження за бульбашками, за звуками чайника і за відчуттями вібрацій, розвиваючи свою чутливість і навички.</p>
<p>&nbsp;</p>
<p>&nbsp;</p>
<p style="text-align: right;"><em><span style="font-size: 10pt;">Стаття виходила в червні<br />в журналі&nbsp;</span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;за 2018-й рік<br />Перекладено спеціяльно для <em>TeaHut.com.ua</em></span></em></p>