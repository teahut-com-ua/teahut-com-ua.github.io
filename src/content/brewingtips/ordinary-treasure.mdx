---
title: Червень 2016-го
subtitle: '«Звичайний Скарб»'
subsubtitle: 'Шен Пуер 2004-го року зі старих дерев Їву від мануфактури "Чантай"'
author: ""
description: '«Звичайний Скарб», Шен Пуер 2004-го року зі старих дерев Їву від мануфактури "Чантай"'
pubDate: 2016-07-09
posted: true
category: ["Деякі поради щодо заварювання"]
---
import Image1 from "/src/assets/articles/tea-of-the-month/2016-06-ordinary-treasure.jpg";


<p>&nbsp;</p>
<img src={Image1.src}  class="float-right" alt="«Звичайний Скарб», Шен Пуер 2004-го року зі старих дерев Їву" />

Щоп’ять-сім років для Пуеру в процесі його зістарювання настає переломний момент. Наш млинець зберігався швидш за все в сухому середовищі, тому для нього, у такому юнацькому віці, другий перехід тільки-но відбувся. Чай вже починає набувати ознак віку з нотками прянощів і вологости в смаку, схожими на сандал чи червоне дерево. Він значно змінився за ці роки, здобув з часом якусь багатшу, оліїсту глибину. Як і всі чудові чаї з Їву, “Звичайний Скарб” має насичений і густий смак із розкішним солодкуватим посмаком. Він м’яко затягує порожнину рота. Незалежно від того, п’єте ви його з чаші чи заварюєте ґонфу, “Звичайний Скарб” має глибоку світлу Ці, яка розслаблює вас, заспокоюючи на весь день. Його чудово пити в пообідній час, особливо коли ви маєте декілька годин на те, щоби розслабитися зі своїми друзями.

Сподіваємося, цей “Чай місяця” стане чудовою нагодою розділити вже трохи витриманий пуер зі своїми близькими. Через пиття примірників, що зберігалися в різних умовах і мають різний вік, ви можете багато дізнатися про те, як Пуери змінюються з часом. Цей чай є гарним зразком десятирічного пуера, хоча існують і набагато вишуканіші й значно гірші пуери з того періоду. Нехай це вам нагадує про те, що деякі з найчарівніших речей у житті є такими саме тому, що вони звичайні, повсякденні друзі! І цей _Чженпінь_ 2004-го року є одним з наших постійних найкращих друзяк.

<p>&nbsp;</p>

### Поради щодо заварювання

У цьому місяці найважливішою необхідною порадою буде те, як саме ви маєте заварювати цей чай: методом ґонфу чи в чайнику з бічною ручкою (чай із чаш). Те, який спосіб приготування ви оберете, задаватиме тон зібранню, відіграватиме важливу роль у складанні вашої _часі_ (“чайна сцена”, chaxi) і визначатиме те, як ваш чай буде відчуватися і смакувати. Існує декілька підходів, які ми використовуємо для визначення, який спосіб приготування буде доречнішим, проте ви також можете долучати до цього ще й свою інтуїцію.

Тут, у нашому Центрі, найочевиднішими визначальними факторами у виборі між чаєм ґонфу й чаєм із чаш є кількість гостей і якість самого чаю. Чай ґонфу значно більше підходить для інтимніших, близькіших чаювань. Якщо це не викладання в класі, ми ніколи не обираємо його для компаній, більших за п’ятьох-шістьох осіб. Велика кількість чашок робить трохи моторошним їх роздавання і прогрівання, а той час, який буде витрачатися на це, почне впливати на сам настій, який може злегкістю перезаваритися або ж охолонути. Ми часто робимо заварювання ґонфу для великих груп людей, проте тільки з освітньою метою. Окрім того, якість і тип чаю для нас теж є визначальними. Чай вище певного рівня якости потребує заварювання ґонфу (за винятком поодиноких випадків). Це все через те, що приготування способом ґонфу розкриває найкраще в чаї, а найрідкісніші скарби, з якими можна більше ніколи й не зустрітися на цій Землі, заслуговують, щоби їх заварили з усім тим умінням, яке ми тільки можемо їм виказати. Для деяких вулонських чаїв також краще підходить метод ґонфу, адже “чай Вулон і чай Ґонфу зростали разом і є коханцями на все життя”. І тим не менш, нам подобається иноді вкидати декілька кульок Вулона до чаші й спостерігати за їхнім розкриттям.

Окрім якости й кількости гостей ви також можете вирішувати, який спосіб заварювання вам використовувати, спираючись на енергію самого зібрання. Якщо ви намагаєтеся створити більш церемоніяльний, медитативний простір, то краще буде вдатися до чаю з чаш. Але якщо в центрі уваги знаходиться чай, і ви хочете гідно оцінити кожен ковток, то кращим варіянтом буде чай ґонфу. Зовсім не обов’язково, що кожне чаювання потребує тиші чи побожности, бо чай у значно більшій мірі є поєднанням з иншими. Иноді ми хочемо попити чаю, щоби з кимось познайомитися або ж відсвяткувати своїх старих друзів, вирішити якісь питання і мати довгу важливу дискусію зі своїми близькими. Для подібних чаювань, тоді коли чай не є об’єктом нашої уваги, а швидш за все лише комфортний фон, який допомагає створювати теплий, серцевий простір, якийсь простий чай у чашах буде ліпшим варіантом, особливо враховуючи те, що заварювання ґонфу вимагає значної уваги. Існують ще деякі инші шляхи й способи вибору, як саме заварювати цей “Чай місяця”, як і будь-який инший, методом ґонфу чи в чаші, але з того, про що ми розповіли, ви вже можете розпочинати.

<section style="padding: 1rem 0 0 1rem;">
    _Перша частина статті:_ [_Розповідь про Пуери з Їву, мануфактуру "Чантай" та її "Звичайний Скарб"_](/library/changtai-yiwu-ordinary-treasure)
</section>
    <figure>
        <iframe class="align-center" src="https://www.youtube.com/embed/5oTEy20JpyM?si=RvP3-103TBXSw25b" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
        <figcaption style="font-size: 0.9rem; text-align: center;">
            _Деякі червневі поради щодо заварювання від Ву Де: "Чай ґонфу чи чай із чаш" (відео англійською)_
        </figcaption>
    </figure>

<p>&nbsp;</p>
<p align="right" style="font-size: 0.9rem;">_Стаття вийшла в червневому числі<br />часопису <a title="globalteahut.org" href="http://www.globalteahut.org/" target="blank" rel="noopener">"Всесвітньої Чайної Хатинки"</a>за 2016 рік._</p>