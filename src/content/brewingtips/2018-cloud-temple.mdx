---
title: Травень 2018-го
subtitle: "«Храм, оповитий хмарами»"
subsubtitle: Зелений чай 2018 року з Міндзяню, округа Наньтов, Центральний Тайвань; висота ~500 м.
author: ""
description: '«Храм, оповитий хмарами», Зелений чай 2018 року з Міндзяню, округа Наньтов, Центральний Тайвань; висота ~500 м.'
pubDate: 2018-05-25
posted: true
category: ["Поради щодо заварювання"]
---
import Image1 from "/src/assets/articles/tea-of-the-month/HuangXianYi.jpg";


<p><img style="margin-left: 20px; margin-bottom: 12px; margin-top: 10px; border: 1px solid #000000; float: right;" src="images/TeaoftheMonth/2018.05-CloudTemple/CloudTemple1.jpg" alt="CloudTemple1" />Через деякі тонкощі виробництва чай цього місяця більше належить до Улунів, ніж до Зелених. "Храм, оповитий хмарами" дуже схожий на ледь-ледь окислений улун. Він походить з чайних садів нашого близького друга пана Сє Юаньчжая, в яких збережено природнє біорозмаїття. Пан Сє також має декілька органічних плантацій. (Ті ж з вас, хто ще не був у нашій «Хатинці», можуть почитати про цього надзвичайного фермера в попередніх числах нашого журналу. Він один з наших найдавніших друзів і справжній герой у світі вирощування органічного чаю, який допомагає виховувати й заохочує багато инших фермерів упроваджувати зміни заради нашої Землі.) Цей чай зроблено з більшого, соковитішого листя. Він частково оброблений руками, адже ніжні смужечки листочків не змогли би витримати великої кількості механізмів.</p>
<p>Як ми вже розглядали, традиційний Зелений чай виготовлявся виключно з бруньок, які збирали, де-ензимізували (зупиняли дію зелених ензимів через обробку парою чи жаром) і висушували, якщо їм не надавалася форма, чи формували під час де-ензимізації у воках деяких видів чаю. Зеленому судилося бути неокисленим, збираючи свіжу, янську енергію нещодавно пророслих бруньок у їх недостиглій формі. В результаті він дає ніжний запашний настій, сповнений яскравої сили Природи. Традиційно найкращі зелені чаї також збиралися тільки навесні, а це означало, що брунька сама була свіжим паростком дерева саме тоді, коли Світ теж ставав зеленим. Вібрацію янських бруньок у той час, коли Світ сповнений енергії Ян, вважали витонченістю, цілющістю, що поєднує з Природою і з порами року і сама по собі сповіщує про зміни погоди.</p>
<p><img style="margin-right: 20px; margin-bottom: 12px; border: 1px solid #000000; margin-top: 10px; float: left;" src="images/TeaoftheMonth/2018.05-CloudTemple/CloudTemple3.jpg" alt="CloudTemple3" />"Храм, оповитий хмарами" необхідно було підв’ялювати, оскільки його виготовляли з верхніх пагонів з бруньки й листочка (флешів), тому якщо до його оцінювання підійти найсуворіше, то він не буде справжнім Зеленим чаєм. Так, це перше весняне листя, і через це в ньому так само закладена сутність пробудження Природи від зими, як і в перших найсильніших бруньках дерев. Однак більше листя у флешах ще й трохи достигло і помітно змістилося в бік Інь. Через те що доросліше листя сповнене вологи, його необхідно підв’ялювати – воно надто ламке, щоби з ним працювати. Таке легке окислення свідчить про те, що цей чай є напівокисленим, і тому він однією ногою стоїть у зелених чаях, а другою – в улунах. Також його скручували (<em>жоу ніянь, rou nian</em>), що традиційно не застосовується у виробництві зеленого чаю. Скручування руйнує клітини і виділяє з них сік. Через це "Храм, оповитий хмарами" не буде таким витонченим, як звичайні зелені чаї. Він має міцніший, глибший настій і більшу широчінь зі значнішим балансом Інь і Ян. Проте, за мірилом усіх чаїв загалом, навіть при всій своїй зухвалості, він лишається досить м’яким і витонченим. Про цей баланс можна довго розповідати… Він породжує приємний напій і чудово підходить для тіла.</p>
<p>"Храм, оповитий хмарами" є дуже потужним чаєм, але в той же час він і дуже простий, особливо якщо ви заварюєте його як "листя в чаші". Всього лише декілька листочків цього магічного зілля, що здіймається над чашею легким вітерцем між вашими руками, буде достатньо, щоби очистити ваш дух і привнести відчуття весни у ваше життя. В ньому немає нічого показного чи надмірного. Він сміливо пропонує гіркоту, солодкість і терпчинку, так само як це роблять Природа і Життя. І є в тому якась магія – приймати сезонні зміни з подібними чаями. А якщо одного теплого ранку ви зможете розділити його з кимось, кого ви любите, можливо на природі просто неба, то відчуєте, що хоч це і найменш цікавий і найпростіший чай серед тих, що ми надсилали вам цього року, він також може стати вашим найулюбленішим.</p>
<p>&nbsp;</p>
<h3><img style="margin-right: 30px; margin-bottom: 10px; float: left;" src="images/TeaoftheMonth/2018.05-CloudTemple/CloudTemple4.jpg" alt="CloudTemple4" />Поради щодо заварювання</h3>
<p><strong>Вода:</strong> <em>джерельна або найкраща бутильована<br /></em><strong>Вогонь:</strong> <em>вугілля, інфрачервона плитка чи газ<br /></em><strong>Нагрівати:</strong>&nbsp;<em>низки перлин/крабові очка, 85-90°С<br /></em><strong>Метода заварювання:</strong>&nbsp;<em>листя в чаші чи чайник з бічною ручкою&nbsp;(листя в чаші буде кращою)<br /></em><strong>Настоювання:</strong> <em>декілька листочків у чаші&nbsp;(<em>миттєве, миттєве, потім довше, якщо в чайнику з бічною ручкою)</em><br /></em><strong>Кількість:</strong>&nbsp;<em>п'ять-десять настоювань/наливань<br /></em><strong>茶</strong>&nbsp;<em>У цьому місяці ми радимо використовувати темні чаші. За можливості візьміть тяньму. Темний колір чаші підкреслить свіжі зелені відтінки листя і надасть вам від цього "Чаю місяця" окремої насолоди.</em><i><br /></i></p>
<p>Чай цього місяця якнайкраще підходить для церемонії "листя в чаші". Ви могли би також заварити його і в чайнику з бічною ручкою, як робили і ми. Приготований у такий спосіб він теж чудовий, але ви не зможете помилуватися розкриттям розкішного зеленого листя, а це, на нашу думку, має суттєве значення, коли настає весна, і ми п’ємо свіжий весняний зелений чай. Колір листя просто зачаровує! Ви можете спробувати обидва способи, якщо у вас залишиться достатньо чаю.</p>
<p>Світлим чаям, таким як наш "Чай місяця", буде кориснішою трохи охолоджена вода. Ми радимо доводити її до належної температури, а не кип’ятити до "риб’ячих очиць" і потім охолоджувати. Це важче зробити, та якщо захочете спробувати, то, можливо, ви помітите різницю, особливо коли використовуєте джерельну воду. Якщо ж для вас такий спосіб не дуже зручний, то просто доведіть водичку до кипіння і дайте їй охолонути. Надто гаряча вода буде обварювати ніжне листя, змінювати його смак і даватиме вам меншу кількість заварювань. Значна кількість делікатніших відтінків може лишитися непоміченою, якщо вода загаряча.</p>
<p><img style="margin-left: 20px; margin-bottom: 12px; margin-top: 10px; border: 1px solid #000000; float: right;" src="images/TeaoftheMonth/2018.05-CloudTemple/CloudTemple2.jpg" alt="CloudTemple2" />Сама чаша впливатиме на цей "Чай місяця". Якщо маєте таку можливість, то візьміть чашу тяньму. Гладкість глини і темний колір змінять сприйняття цього чаю до невимовності. Є таке старе вчення і естетика в чаї, яку називають "королівський скакун, прив’язаний до хатинки". Йдеться мова про те, що на <em>часі</em> має бути якийсь один вишуканий елемент, тоді як усе инше – доволі простим. Очевидно, що "Храм, оповитий хмарами" є дуже простим, а отже він є чудовим чаєм для пиття з чаші тяньму. Чацзіни завжди насолоджувалися подібними контрастами між вишуканістю та простотою.</p>
<p>Однією з причин, що робить чаші тяньму такими чудовими для зелених чаїв поздовжьного скручування – це темна, синьо-чорна полива. Такий колір підкреслює завжди яскраву зелень листя, яка починається з темних і розкривається насиченими світлішими тонами. Темна чаша змушує зелень виблискувати, сяяти, немов би весняним ранком. Якщо ж у вас немає чаші тяньму, то, можливо, ви знайдете якусь просто темнішу, навіть якщо вона буде чашею для рису. Жодних сумнівів, це чай, якому судилося насолоджувати нас так само через очі, як і через рот і ніс, тому використання темної чаші зробить ваше чаювання значно кращим.</p>
<p>&nbsp;</p>
<p style="text-align: right;"><em><span style="font-size: 10pt;">Стаття виходила в травні<br />в журналі&nbsp;</span></em><em><span style="font-size: 10pt;"><span style="text-decoration: underline;"><a title="Всесвітня Чайна Хатинка" href="http://www.globalteahut.org/" target="_blank" rel="noopener noreferrer">Всесвітньої Чайної Хатинки</a></span>&nbsp;за 2018-й рік<br />Перекладено спеціяльно для <em>TeaHut.com.ua</em></span></em></p>